Markens grøde
KNUT HAMSUN SAMLEDE VERKER NY UTGAVE 2 OO7-2OO9
| ROMANER 1. Sult
1
2. Mysterier
3. Redaktør Lynge , Ny jord 4. Pan , Victoria
5. Svermere , Under høstst jernen 6. Benoni , Rosa
7. En vandrer spiller med sordin , Den siste glede 8. Barn av tiden
9. Segelfoss by 10. Markens grøde
11. Konene ved vannposten 12. Siste kapittel
13. Landstrykere 14. August
15. Men livet lever 16. Ringen sluttet
| NOVELLER , UNGDOMSDIKTNING , SKUESPILL , DIKT , ERINDRINGER
II
17. Siesta , Krattskog , Stridende liv
18. Den gåtefulle , Bjørger , Livsfragmenter 19. Ved rikets port , Livets spill , Aftenrøde 20. Munken Vendt
21. Dronning Tamara , Livet ivold
22. Det vilde Kor , En Fløjte lød i mit Blod 23. I eventyrland , På gjengrodde stier
| SAKPROSA
in
24. Fra det moderne Amerikas åndsliv , Lars Oftedal 25. På turné . Foredrag
26. Taler på torvet i . Artikler og essays 1879 - 1904 27. Taler på torvet 11. Artikler og essays 1905 - 1945
Knut Hamsun
Markens grøde
S Nasjonalbiblioteket Depotbibuoteket
å
GYLDENDAL
Markens grøde utkom første gang 1917 I Gyldendal Klassiker 2009
Til grunn for denne utgaven av Markens grøde ligger Samlede verker 1 - 27. Ny utgave ( 2007 - 2009 ) . Teksten her er basert på Samlede verker ( 1934 ) og har gjennomgått en varsom revisjon i retning av moderne riksmål .
For mer informasjon om Samlede verker 1 - 27. Ny utgave , se www.gyldendal . no
Denne utgave © Gyldendal Norsk Forlag AS 2008
Printed in Litauen Trykk / innbinding : UAB Print-it , Litauen 2009 Sats : Type-it AS , Trondheim 2009
Papir : 50 g Enso Bulky ( 2,4 ) Omslagsdesign : Blæst / Stian Hole
ISBN 978 - 82 - 05 - 39484 - 1
I
I
den lange , lange sti over myrene og inn i skogene hvem har trakket opp den ? Mannen , mennesket , den første som var her . Det var ingen sti før ham . Siden fulgte et og annet dyr de svake spor over moer og myrer og gjorde dem tydeligere , og siden igjen begynte en og annen lapp å snuse stien opp og gå den når han skulle fra fjell til fjell og se til sin ren . Slik ble stien til gjennom den store ålmenning som ingen eiet , det herreløse land .
Mannen kommer gående mot nord . Han bærer en sekk , den første sekk , den inneholder niste og noen redskaper . Mannen er sterk og grov , han har rødt jernskjegg og små arr i ansiktet og på hendene - disse sårtomter , har han fått dem i arbeide eller i strid ? Han er kanskje kommet fra straff og vil skjule seg , han er kanskje filosof og søker fred , men iallfall så kommer han der , et menneske midt i denne uhyre ensomhet . Han går og går , det er stilt for fugler og dyr omkring ham , stundom taler han et eller annet ord med seg seiv : Åja herregud ! sier han . Når han kommer over myrene og til vennlige steder med en åpen slette i skogen setter han sekken ned og begynner å vandre omkring og undersøke forholdene , efter en stund kommer han tilbake , tar sekken på ryggen og går igjen . Det varer hele dagen , han ser på solen hva det lir , det blir natt og han kaster seg på sin arm i lyngen .
Om noen timer går han igjen , åja herregud ! Går igjen rett mot nord , ser på solen hva det lir , holder måltid på en leiv flat-
8
brød og geitost , drikker vann i en bekk og fortsetter sin gang . Også denne dag går med til hans vandring , for han må undersøke så mange vennlige steder i skogen . Hva går han efter ? Efter land , efter jord ? Han er kanskje enutvandrer fra bygdene , han har øynene med seg og speider , stundom stiger han opp på en haug og speider . Nu synker solen igjen .
Han går på vestsiden av et dalføre med blandet skog , her er også løvskog og gressbunn , det rekker i timer , det skumrer , men han hører et lite sus av en elv , og dette lille sus oppliver ham som noe levende . Da han kommer opp på høy den ser han dalen i halvmørke nedover og lengst ute himmelen mot sør . Han legger seg .
Om morgningen står han foran et landskap av skog og beitesmark , han stiger ned , her er en grønn li , han ser et skimt av elven langt nede og en hare som setter over den i et sprang . Mannen nikker som om det just høver at elven ikke er bredere enn et sprang . En rugende rype slår plutselig opp ved hans føtter og hveser vilt imot ham og mannen nikker igjen at her på stedet er dyr og fugler , det høver atter ! Han vandrer i blåbærlyng og tyttebærlyng , i den syvtakkede skogstjerne og i småbregner ; når han stanser hist og her og graver med et jern i jorden finner han her muldjord og der myr , gjødslet av flere tusen års løvfall og råtten kvist . Mannen nikker at her slår han seg ned , jo det gjør han , slår seg ned . I to dager vedblir han å streife om i omegnen , men vender om kveldene tilbake til lien . Han sover om nettene på et barleie , han er blitt så hjemme her , han har alt et barleie under en berghammer .
Det verste hadde vært å finne stedet , dette ingens sted , men hans ; nu ble dagene opptatt av arbeide . Han begynte straks å løype never i de fjernere skoger nu mens sevjen var i trærne , han la neveren i press og tørket den , når han hadde en stor bør
9
bar han den alle milene tilbake til bygden og solgte den til bygningsbruk . Og hjem til lien bar han atter nye sekker av matvarer og verktøy , mel , flesk , en gryte , en spade , gikk stien frem og tilbake og bar og bar . En født bærer , en pram gjennom skogene , å det var som han elsket sitt kall å gå meget og bære meget , som om det ikke å ha en bør på ryggen var en lat tilværelse og ikke noe for ham .
Han kom en dag med sin tunge bør og dessuten leiende to geiter og en ungbukk i bånd . Han var lykkelig for sine geiter som om de hadde vært kyr og var god mot dem . Det første fremmede menneske kom forbi , en vandrende lapp , han så geitene og forstod at han var kommet til en mann som hadde slått seg ned her , han sa :
Skal du bo her for godt ? - Ja , svarte mannen . - Hva du heter ? Isak . Du vet ikke av en kvinnfolkhjelp til meg ? - Nei . Men jeg
skal orde det der jeg farer . - Gjør så ! At jeg har dyr og ingen til å passe dem .
Isak altså , også det ville lappen orde , mannen i marken var ingen rømling , han oppgav sitt navn . Han en rømling ? Så var han blitt funnet . Han var bare en ufortrøden arbeider , han slo vinterfor til sine geiter , begynte å rydde mark , å bryte aker , å bære sten bort , mure gjerder av sten . Om høsten fikk han en bolig opp , en gamme av torv , den var tett og varm , det knaket ikke i den i storm , den kunne ikke brenne opp . Han kunne gå inn i dette hjem og lukke døren og være der , han kunne stå utenfor på dørhellen og eie hele bygningen hvis noen kom forbi . Gammen var delt i to , i den ene ende bodde han seiv , i den annen dyrene , innerst mot berghammeren hadde han innrettet sitt høyhus . Alt var der .
Et par nye lapper kommer forbi , far og sønn , de står og hviler på sine lange staver med begge hender og ser på gammen og på rydningen og hører geitbjellene oppi lien .
10
Ja goddag sier de , og at her er kommet gromt folk i marken !
Lappene de slesker alltid .
Dokker vet ikke av noen kvinnfolkhjelp til meg ? svarer Isak . For han har bare denne ting i hodet .
- Kvinnfolkhjelp ? Nei . Men vi skal orde det . - Dokker måtte ha vært så godaktig ! Og at jeg har hus og jord og dyr , men ingen kvinnfolkhjelp , skal dokker si .
Å han hadde søkt efter denne kvinnfolkhjelp hver gang han var nede i bygden med sin never , men ingen fått . De hadde sett på ham , en enke , et par eldre piker , og ikke våget seg til å love ham hjelp , hva det nu kunne komme av , Isak forstod det ikke . Forstod han det ikke ? Hvem ville tjene hos en mann i vide marken , mil til folk , ja en dagsreise til neste menneskebolig ! Og mannen seiv han var ikke det spor søt eller nydelig , men tvertimot , og når han talte da var han jo ingen tenor med øynene mot himmelen , men litt dyrisk og grov i røsten .
Så var det bare å være alene .
Om vinteren gjorde han store tretrau og solgte i bygden og bar sekker med mat og redskaper hjem igjen i sneen , det var hårde dager , han var festet til en bør . Da han hadde dyr og var alene til å passe dem kunne han ikke forlate dem for lengre tid isenn , og hvorledes bar han seg da ad ? Nød gjør oppfinnsom , hans hjerne var sterk og ubrukt , han øvet den opp til mere og mere . Det første han gjorde før han gikk hjemmefra var å slippe geitene ut så de fikk bite metten sin av ris i skogen . Men han visste også en annen råd : han hengte opp et hølke , et stort kjørel , ved elven og lot et enkelt vanndrypp fylle det , det tok fjorten timer å fylle det . Når hølket var fullt til randen hadde det fått akkurat den rette vekt og sank ned fra sin stilling , men idet det sank trakk det i en line som stod i forbindelse med høyhuset , en lem åpnedes og tre geitmater fait ned : Dyrene fikk mat .
Slik bar han seg ad .
11
Et sinnrikt påfunn , ja kanskje en innskytelse fra Gud , mannen var selvhjulpen . Det gikk godt like til senhøstes , så kom det sne , så kom det regn , så kom det sne igjen , varig sne , maskineriet virket galt , kjørelet fyltes av nedbøren og åpnet lemmen fortidlig . Mannen dekket kjørelet over , så gikk det godt igjen en tid , men da vinteren kom frøs vanndryppet til is og maskineriet stanset helt .
Da måtte hans geiter som mannen seiv lære å unnvære .
Hårde dager , mannen skulle hatt hjelp , men hadde ingen og ble allikevel ikke rådløs . Han vedble å arbeide og gjøre hjemmet istand , han fikk vindu i gammen , to glassruter , det ble en merkelig og lys dag i hans liv , han behøvet ikke å brenne på gruen for å se , han kunne sitte inne og arbeide tretrau i dagslys . Det bedredes og dagedes , åja herregud ! Han leste aldri i en bok , men hadde ofte sine tanker på Gud , det kunne ikke unngås , det var troskyldighet og beven . Stjernehimmelen , suset i skogen , ensomheten , den store sne , velden på jorden og over jorden gjorde ham dyp og andektig mange ganger i døgnet , han var syndig og gudfryktig , om søndagene vasket han seg til ære for helgen , men arbeidet da som ellers .
Våren kom , han dyrket sin lille jord og satte potet . Det var nu blitt en større buskap , hver geit hadde fått tvillinger , det var syv geiter med smått og stort i marken . Han utvidet fjøset med fremtiden for øye og satte også et par ruter inn hos dyrene . Det lysnet , det dagedes i alle måter .
En dag så kom hjelpen . Hun krysset lenge frem og tilbake oppi i lien før hun våget seg frem , det ble kveld før hun kom seg til det , men så kom hun - en stor , brunøyd pike , hun var så frodig og grov , med tunge gode hender , med kommager på føttene skjønt hun ikke var lapp og med en kalveskinns sekk på ryggen . Hun kunne være uti årene , høflig talt opp til tredve .
Hva hadde hun å frykte , men hun hilste og skyndte seg å si :
12
Jeg skulle bare over fjellene og derfor så gikk jeg denne veien . - Nå , sa mannen . Han forstod henne bare såvidt , hun talte uty-
delig og vendte dessuten ansiktet bort . - Ja , sa hun . Og det er så meget til lang vei ! - Ja , svarte han . Skal du over fjellene ?
- Ja . - Hva skal du der ? - Jeg har folket mitt der . - Nå , har du folket ditt der . Hva du heter ? - Inger . Hva du heter ? - Isak .
- Nå , Isak . Er det du som bor her ? - Ja her bor jeg og slik som du nu ser det . - Det skulle vel ikke være uvennes ! sa hun rosende .
Han var blitt en hel kar til å tenke seg om og nu fait det ham inn at hun var kommet ens ærend , ja at hun var gått hjemmefra som i forgårs og skulle bare hit . Hun hadde kanskje hørt at han manglet kvinnfolkhjelp .
Gå inn og hvil føttene , sa han .
De gikk inn i gammen og åt av hennes niste og drakk av hans geitmelk ; så kokte de kaffe som hun hadde med i en blære . De koset seg med kaffe før de gikk tilsengs . Han lå og var grådig efter henne om natten og fikk henne .
Om morgningen gikk hun ikke igjen og hele dagen gikk hun heller ikke igjen , men var til nytte og melket geitene og skuret kjørler med fin sand og fikk dem rene . Hun gikk aldri mere . Inger hette hun . Isak hette han .
Så ble det et annet liv for den ensomme mann . Det var nu det at hans kone talte utydelig og idelig vendte seg bort fra folk for hareskårets skyld i hennes ansikt , men det var intet å klage over . Uten denne vansirede munn var hun vel aldri kommet til ham , hareskaret var hans hell . Og han seiv , var han uten lyte ? Isak med jernskjegget og den altfor rotvokste kropp , han var som en gruelig kvernkall , ja han var som sett gjennom en hvirvel i ruten . Og hvem andre gikk med et slikt oppsyn i ansiktet ! Han syntes hvert øyeblikk å kunne slippe et slags Barrabas løs . Det var meget at ikke Inger rente sin vei .
13
Hun rente ikke . Når han var borte og kom hjem igjen var Inger ved gammen , de to var ett , gammen og hun .
Det ble et menneske mere å forsørge for ham , men det lønte seg , han slapp mere bort , han kunne få røre seg . Der var nu elven , en hyggelig elv og foruten det at den var hyggelig av utseende også det at den var dyp og stri , det var ingenlunde en ringe elv og den måtte komme fra et stort vann oppi fjellet . Han skaffet seg fiskeredskaper og søkte vannet opp , han kom hjem igjen om kvelden med en bør ørret og røye . Inger tok imot ham med forundring og var overveldet og ikke bedre vant , hun slo hendene sammen og sa : Du store verden for deg ! Hun merket vel at han syntes om hennes ros og ble stolt over den , hun sa ennu flere gode ord : at hun hadde aldri sett slikt , at hun forstod ikke hvorledes han hadde båret seg ad !
Også på annen måte var Inger velsignet . Skjønt hun ikke hadde noe herlig hode med forstand i så hadde hun to sauer med lam hos en eller annen av sitt folk , og dem hentet hun . De var det nødvendigste som kunne hjembringes til gammen nu , sauer med ull og lam , fire liv , buskapen økedes i stor målestokk og det var et regnestykke og en forunderlighet hvorledes den øket . Inger hentet dessuten klær og andre småting som hun eiet , et speil , en tråd med noen pene glassperler på , karder og rokk . Se , drev hun på slik ble det snart fra gulv til tak og gammen kunne ikke romme alt ! Isak ble naturlig beveget ved denne jordiske middel , men taus som han alltid var hadde han ondt for å uttale seg , han rugget ut på dørhellen og så på været og rugget inn igjen . Javisst hadde han vært svært heldig og han kjente mere og mere forelskelse i seg , dragelse , eller hva det kunne kalles .
Du skal ikke vør med så meget ! sa han . - Jeg har enda mere et sted . Og så har jeg han Sivert morbror , har du hørt om ham ?
14
- Nei . - Ja han er en rik mann . Han er herredskasserer for bygden .
Forelskelse gjør den kloke dum , han ville vise seg velbehagelig på sin måte og gjorde formeget av det : Hva jeg skulle sagt , sa han ; du gjør ikke å hyppe poteten . Jeg skal hyppe han når jeg kommer hjem i kveld .
Dermed tok han øksen og gikk tilskogs .
Hun hørte ham hugge i skogen , det var ikke langt borte , hun hørte på braket at det var store trær han felte . Da hun hadde hørt på det en stund gikk hun ut på åkeren og gav seg til å hyppe poteten . Forelskelse gjør den dumme klok .
Han kom hjem om kvelden og dro en uhyre tømmerstokk i rep . A den aldeles grove og troskyldige Isak , han larmet det han kunne med stokken og kremtet og hostet for at hun skulle komme ut og bli ikke så lite slagen over ham .
Jeg mener du er gal ! sa hun også meget riktig da hun kom . Du er da vel et menneske ! sa hun . - Mannen svarte ikke . Fait ham ikke inn . A være litt mere enn et menneske mot en tømmerstokk var ikke noe å snakke om .
Og hva du skal ha den stokken til ? spurte hun . - Nei det vet jeg ikke , svarte han kostbar .
Men nu så han at hun alt hadde hyppet poteten og det gjorde henne nesten like så dyktig som han . Det var ikke efter hans sinn , han løste repet av stokken og gikk med det . - Går du igjen ? spurte hun . - Ja , svarte han forarget .
Han kom med en stokk til , blåste ikke og larmet ikke , men dro den bare som en okse frem til gammen og la den ned .
Han dro i sommerens løp mange tømmerstokker til gam-
men .
II
en dag så la Inger atter niste i sin kalveskinns sekk og sa : Nu går jeg over til folket mitt igjen en snoptur . - Nå , sa Isak . - Ja jeg skulle ha snakket med dem som snarest . -
Isak fulgte ikke ut med henne med det samme , men drygde lenge . Da han endelig rugget ut på dørhellen og aldeles ikke lot nysgjerrig og full av tunge anelser holdt Inger på å forsvinne i skogkanten . - Hm . Kommer du igjen ? ropte han og kunne ikke bare seg . - Kommer jeg ikke igjen ! svarte hun . Du aper ! - Nå . -
Så var han alene igjen , jaja herregud ! Med sine arbeidskrefter og sin arbeidslyst kunne han ikke gå ut og inn i gammen og bare være i veien for seg seiv , han begynte å gjøre noe , ry tømmer , telgje stokkene flate på to sider . Han drev på til kvelden , så melket han geitene og gikk tilsengs .
Øde og stille i gammen , det tidde tungt fra torvveggene og fra jordgulvet , han var dypt og alvorlig alene . Men rokken og kardene var på sin plass og perlene på sin tråd lå vel forvart i en pose under taket , Inger hadde intet tatt med seg . Men Isak var så uendelig dum at han ble mørkredd lyse sommernatten og så både det ene og det andre snike seg forbi rutene . Da klokken efter lyset kunne være omkring to stod han like så godt opp igjen og åt frokost , et uhyre grøtfat for hele dagen , så han skulle slippe å hefte bort tiden med ny koking . Han brøt nyland tilkvelds , et tillegg til potetåkeren .
Han skiftet med å ry tømmer og bryte jord i tre dager - så ville vel Inger komme imorgen . Det var ikke formeget om han hadde fisk til henne når hun kom , men han ville ikke ta benveien og likefrem gå imot henne opp gjennom fjellet , men gjøre en omvei til fiskevannet . Han kom inn i ukjente regioner av fjellet , her var nu grått berg og brunt berg og her var småsten så tunge at de kunne være av bly eller kobber . Her kunne være meget i
16
disse brune stenene , kanskje både gull og sølv , han forstod seg ikke på det og det samme kunne det være for ham . Han kom til vannet , fisken nappet godt om natten i det myggfulle vær , det ble igjen en bør av røye og ørret og Inger skulle få se ! Da han gikk hj em igjen om morgningen den samme omvei som han var kommet fant han på å ta med seg et par av de tunge småstener fra fjellet , og de var brune med mørkeblå flekker i og så mektig tunge .
Inger var ikke kommet og kom ikke . Det var nu fjerde dagen . Han melket geitene som dengang han var alene med dem og ikke hadde noen annen til det , så gikk han opp i et stenbrudd og bar frem til gårdsplassen store hauger av høvelig sten til en mur . Han hadde allverdens mange gjøremål .
Den femte kvelden gikk han tilsengs med en liten mistanke i hjertet , men der var nu forresten rokken og kardene og der var perlene . Samme øde i gammen og ikke en lyd , det ble lange timer , og da han endelig hørte som et slags tramp utenfor forstod han jo at det bare var noe han syntes . Aja herregud ! sa han i sin forlatthet , og slike ord frembragte ikke Isak uten at han mente dem . Der hørte han nu trampingen igjen og litt efter så han noe gli forbi rutene , hva det nu var , noe med horn , livaktig . Han sprang opp , ut på dørhellen og så et syn . Gud eller Satan ! mumlet han , og slikt sa ikke Isak uten at han var nødt til det . Han så en ku , Inger og en ku , de forsvant i fjøset .
Hvis han nu ikke stod der og hørte at Inger talte så smått med kua i fjøset ville han ikke ha trodd seg seiv , men der stod han . I samme øyeblikk fikk han en ond anelse : Gud velsigne henne , naturlig vis , det var en makeløs og pokkers kone , men formeget var formeget . Rokken og kardene , la gå med dem , og perlene var mistenkelig fine , men la gå med dem også ! Men en ku , kanskje funnet på en vei eller i en bumark , den ville bli savnet av eiermannen og oppspurt .
17
Inger trådte ut av fjøset og sa småleende av stolthet : Jeg kom bare med kua mi ! - Nå , svarte han . - Jeg ble så lenge , for jeg kunne ikke gå hårdere med henne over fjellet . Hun er med kalv .
- Kom du med en ku ? sa han . - Ja , sa hun og var sprekkeferdig av rikdom på denne jord . Eller tror du jeg står og aper ! sa hun . - Isak fryktet det verste , men aget seg og sa bare : Du må komme inn og få deg mat . -
Så du kua ? Var hun ikke pen ? - Makeløs . Hvor har du fått henne ? spurte han så likegyldig som han kunne . - Hun heter Gullhorn . Hva skal du med den muren du har muret her ? Du arbeider deg ihjel , det gjør du . Nei kom og se på kua !
De gikk og Isak var i underklærne , men det gjorde ikke noe . De så kua over uendelig nøye og på alle merker , på hodet , juret , krysset , lendene ; rød og hvit , lettforet .
Isak spurte forsiktig : Hvor gammel tror du at hun er ? - Tror ? sa Inger . Hun er nett akkurat ørlite på fjerde foret . Jeg har alet henne , og alle så sa de at det var den snilleste kalv de har sett fra barnsben . Hva du mener , får vi for til henne ? - Isak begynte å tro det han gjerne ville og erklærte : Hva som angår for da skal det bli for nok til henne !
Så gikk de inn og åt og drakk og kveldet seg . De ble liggende og talte om kua , om begivenheten : Ja men er det ikke en pen ku ? Nu skal hun ha andre kalven . Hun heter Gullhorn . Sover du , Isak ? - Nei . - Og hva det angår så kjente hun meg igjen straks og gikk med meg som et lam igår . Vi lå en stund på fjellet inatt .
- Nå . - Vi må tjore henne i hele sommer , for ellers stryker hun av , for ku er ku . - Hvor har hun vært for ? spurte Isak endelig .
- Hos folket mitt , de hadde henne . De ville ikke miste henne og barna de gråt da jeg tok henne med.
Var det mulig at Inger kunne lyve så herlig ? Hun talte naturligvis sant at kua var hennes . Det ble nu gromt på plassen , på gården , der ble værendes , det var snart sagt ikke den ting som
18
manglet ! Å den Inger , han elsket henne og hun elsket ham tilbake , de var nøysomme , de levet i treskjeens tidsalder og hadde det godt . La oss sove ! tenkte de. Og så sovnet de. Om morgningen våknet de til den neste dag , det var et og annet å bale med da også , javel , strid og glede som livet det er .
Der var nu for eksempel disse tømmerstokkene , skulle han prøve å legge dem opp ? Isak hadde dessangående hatt øynene med seg når han var nede i bygden og hadde utfundert byggemåten , han kunne hugge en nov. Og var han ikke absolutt nødt til å gjøre det ? Her var kommet sau tilgårds , ku tilgårds , geitene var blitt mange og ville bli flere , buskapen sprengte sin avdeling av gammen , han måtte finne en utvei . Det høvet å gå i gang straks mens poteten blomstret og slåtten ennu ikke var begynt . Inger måtte gi ham en og annen håndsrekning .
Isak våkner om natten og står opp , Inger sover stenhårdt efter sin vandring . Han går atter til fjøset . Nu tiltaler han jo ikke kua således at det går over til vemmelig smiger , men han klapper henne pent og undersøker henne påny på alle kanter om hun ikke skulle ha et merke , et tegn av en fremmed eiermann . Han finner intet merke og går lettet bort .
Der ligger tømmeret . Han begynner å rulle på det , å løfte det opp på muren i en rute , i en stor rute til stue og en liten rute til kammers . Det var såre trøysomt , det opptok ham så helt at han glemte tiden . Nu røk det fra takhullet i gammen og Inger kom og meldte om frokosten . Og hva er det du holder på med ? sa hun . - Er du oppe ? svarte Isak .
Se , den Isak , han var så hemmelighetsfull , men han likte nok godt at hun spurte og var nysgjerrig og gjorde vesen av hans forehavende . Da han hadde fått mat satt han litt lenge i gammen før han gikk ut igjen . Hva ventet han på ?
Nei jeg som sitter her ! sa han og reiste seg . Og som har så meget å gjøre ! sa han . - Bygger du en bygning ? spurte hun . Kan
19
du ikke svare ! - Han svarte av nåde , ja han var så utmerket stor fordi han bygget og var mann for det hele , derfor svarte han : Du ser vel at jeg bygger . - Nå . Jaja . - Kan jeg slippe unna det ? sa Isak . Her kommer du med en hel ku tilgårds og hun må vel ha fjøs .
Stakkars Inger , hun var ikke så ugudelig klok som han , som Isak , skapningens herre . Og det var før hun lærte ham å kjenne , før hun skjønte hans måte å tale på . Inger sa : Ja det er da ikke fjøs du bygger ? - Nå , sa han . - Du aper vel ? Så var det meget likere at du bygget stue . Mener du det ? sa han og så på henne med en påtatt mine av tomhet i ansiktet , ja som om han ble slått av hennes idé . - Ja . Så fikk dyrene gammen . - Han tenkte på det : Jeg tror så vel at det blir best ! - Der ser du , sa den seirende Inger , jeg er nu ikke så av veien heller ! - Nei . Og hva du mener om et kammers til stuen ? - Et kammers ? Så ble det som hos andre . Ja om det kunne times oss !
Det timedes dem , Isak han bygget og hugget nov og la sine omfar , samtidig murte han grue av dertil høvelig sten , men dette siste arbeide lyktes minst for ham og Isak var til tider utilfreds med seg seiv . Da slåtten begynte måtte han stige ned av bygningen og gå vide om i liene og slå , han bar høyet hjem i uhyre bører . En regnværsdag sa Isak at han måtte ned i bygden . - Hva skal du der ? - Nei det vet jeg ikke akkurat . -
Han gikk og var borte i to døgn , han kom bærende hjem med en kokeovn - prammen kom duvende gjennom skogen med en komfyr på ryggen . Du er ikke et menneske mot deg seiv ! sa Inger . Nu rev Isak ned igjen gruen som tok seg så dårlig ut i det nye huset og stilte kokeovnen i stedet . Det er ikke alle som har kokeovn , sa Inger , og du store verden for oss ! sa hun .
Slåtten fortsatte , Isak berget høy i masse , for skoggress er dessverre ikke det samme som enggress , men langt ringere . Det var nu bare i regnværsdager han kunne bygge på stuen ,
20
det gikk trått , enda i august da alt høyet var hjemme og i skjul under berghammeren var det nye huset kommet bare halvt opp . I september sa Isak at dette går ikke , sa han , jeg mener du må springe ned i bygden og få en manns hjelp til meg , sa han til Inger . Inger var begynt å bli litt pjusket av seg i det siste og kunne ikke springe mere , men naturlig vis gjorde hun seg ferdig til å ta avsted .
Men nu hadde mannen betenkt seg , han ble atter hofferdig og ville gjøre alt alene . Det er lite å bry folk for , sa han , jeg klarer det alene ! - Du står ikke ut med det . - Hjelp meg bare opp med stokkene . -
Da oktober kom erklærte Inger : Jeg vinn ikke mere ! Det var nu stor skade , takbjelkene måtte og skulle opp så han fikk tekke huset før høstvæten begynte , det var på høye tid . Hva var det med Inger ? Hun tok vel ikke på å sykne ? Nu og da ystet hun geitost , men ellers dugde hun mest bare til å flytte Gullhorn i sitt tjor mange ganger om dag . - Få med deg en stor kurv eller kasse eller slikt noe neste gang du er i bygden ! hadde Inger sagt .
- Hva skal du med det ? spurte Isak . - Jeg trenger det , svarte hun .
Han dro takbjelkene opp med rep og Inger skuvet på med én hånd , det var som om det hjalp bare at hun var tilstede . Det skred frem litt isenn , det var jo ikke høyere taket , men bjelkene var fantastisk store og sterke til det lille hus .
Det gode høstvær holdt seg noenlunde , Inger tok alene opp all poteten og Isak fikk tekket før nedbøren begynte for alvor . Geitene var alt nu flyttet inn i gammen til menneskene om natten , også det gikk , alt gikk , menneskene klynket ikke derover . Isak laget seg atter til å gå ned i bygden . - Du måtte ha kunnet fått med deg en stor kurv eller kasse til meg ! sa Inger igjen som et ydmykt ønske . - Jeg har bestilt meg noen glassvinduer som jeg skal hente , svarte Isak , og jeg har bestilt meg to malte
21
dører , svarte han og var overlegen . - Nå , jaja så får det være med kurven . - Hva skal du med den ? - Hva jeg skal med han ? Har du ikke øyne i hodet ! -
Isak gikk bort i dype tanker og kom tilbake om to døgn med et vindu og en dør til stuen og en dør til kammerset , dessuten hadde han hengende foran seg på brystet den kassen til Inger og i kassen var forskjellige matvarer . Inger sa : Ja dersom at ikke du bærer deg ihjel en dag ! - Ho , ihjel ? Det var så uendelig langt ifra at Isak nu var nesten død at han tok opp av lommen en medisinflaske med nafta og gav den til Inger med tilhold om å bruke dyktig av den så hun kunne komme seg . Og der var nu vinduene og de malte dører som han fremdeles kunne gjøre seg til av , han gav seg straks til å sette dem inn . A de små dører , og brukte var de også , men malt pene igjen med hvit og rød maling , de pyntet som skilderier i hjemmet .
Nu flyttet de inn i den nye bygning og buskapen fordeltes over hele gammen ; det ble en sau med lam igjen hos kua for at hun ikke skulle ha det ensomt .
Folkene i ødemarken var nu kommet langt , et under så langt .
III
sålenge marken var tien brøt Isakopp sten og rotter på jordet og jevnet sin eng til neste år , da marken frøs gikk han tilskogs og hugget store mengder av favnved . - Hva skal du med all den veden ? kunne Inger spørre . - Det vet jeg ikke så nøye , svarte Isak , men han visste det nok . Her stod nu gammel og diger urskog like inn på husene og sperret all utvidelse av slåttmarken , dessuten aktet han å få favnveden ført ned i bygden på en eller annen måte i vinter og seige den til folk som ingen ved hadde . Det var det god mening i , Isak var sikker , han drev på
22
å rydde skog og hugge den opp i favnved . Inger kom ofte og så til ham under arbeidet og han lot jo som om det var ham likegyldig og slett ikke var nødvendig av henne , men hun forstod at hun gjorde vel imot ham ved det . Det kunne falle rare ord imellom dem : Har du ikke annet å gjøre enn som å komme hit og fryse deg fordervet ? sa Isak . - Jeg fryser ikke , svarte Inger , men du sliter heisen av deg , sa hun . - Nu tar du på deg trøyen min som ligger der ! - Det skulle jeg bra gjøre , for jeg kan ikke sitte her når Gullhorn skal kalve . - Nå , skal Gullhorn kalve ?
- Har du ikke hørt det ? Og hva du mener , skal vi sette på kalven ? - Du gjør som du vil for meg , jeg vet ikke . - Ja vi kan da ikke ete opp kalven , vet jeg . For så har vi ikke mere enn som en eneste ku . - Jeg kan nu aldri tro at du vil vi skal ete opp kalven , sa Isak .
De ensomme mennesker , ja så stygge og altfor frodige , men et gode for hverandre , for dyrene og for jorden !
Så kalvet Gullhorn . En betydningsfull dag i ødemarken , en velsignelse og en lykke så stor , Gullhorn fikk god meldrikke og Isak sa : Knip ikke på melet ! skjønt han hadde båret det hjem på sin rygg . Der lå nu en pen kalv , en skjønnhet av en kukalv , rødsidet den dg , pussig forvillet efter det mirakel den hadde gjennomgått . Om et par år ville den seiv være mor . Den kalven blir en skamvakker ku , sa Inger , og jeg skjønner ikke hva hun skal hete , sa hun . Inger hun var barnaktig og hadde usselt geni for allting . - Hete ? sa Isak , du kan aldri få høveligere navn til henne enn som Sølvhorn !
Den første sne fait . Såsnart det ble føre dro Isak ned i bygdene og var hemmelighetsfull som sedvanlig og ville ikke forklare sitt ærend for Inger . Han kom tilbake som den største overraskelse - med hest og slede . Nu tror jeg du spøker ! sa Inger , og du har nu vel ikke tatt hesten ? - Har jeg tatt hesten ! - Funnet han , mener jeg ? - A om Isak nu hadde kunnet si : min
23
hest , vår hest ! Men han hadde bare fått hesten tillåns for en tid , han skulle kjøre favnveden sin med den .
Isak kjørte favnved til bygden og mat og mel og sild hjem igjen . Og engang så kom han hjem med en fors okse på sleden , han hadde fått den så urimelig billig fordi det alt begynte å bli bunød i bygden . Mager og lodden var den og hadde ikke godt mål til å belje , men den var ingen vanskapning og ville komme seg med godt stell . Oksen var tidungr . Inger sa : Du kommer med alt !
Ja Isak kom med alt , han kom med planker og sagbord som han hadde byttet til seg for stokker , han kom med en slipesten , med vaffeljern , med redskaper , det var altsammen for favnveden . Inger svulmet av rikdom og sa hver gang : Kommer du enda med mere ? Nu har vi okse og alt som tenkes kan ! - Og en dag så svarte Isak : Nei såforresten så kommer jeg ikke med mere !
De hadde nok for lang tid og var velbergede folk . Hva skulle Isak nu slå inn på til våren ? Han hadde trampet efter sitt vedlass de hundre ganger i vinter og tenkt det ut : han ville rydde videre bortover lien og gjøre det snaut , hugge opp favnved , la den tørke sommeren over og kjøre dobbelte lass på neste vinterføre . Det fantes ikke feil i dette regnskap . Isak hadde også de hundre ganger tenkt på en annen ting : på Gullhorn , hvor kom hun ifra , hvem eiet henne ? Ingen var slik en kone som Inger , å en galen pike og hun ville alt han ville med henne og var tilfreds ; men en dag så kunne noen komme og ta Gullhorn tilbake og leie henne bort fra plassen i et tau . Og meget galt kunne følge derpå . Du har vel ikke tatt hesten ? sa Inger , eller funnet han ? sa hun . Det var hennes første tanke , hun var vel ikke å tro for godt , og hva skulle han gjøre ? Dette hadde han tenkt på . Hadde han ikke også fått okse til Gullhorn , til en kanskje stjålen ku !
Og nu var det å levere hesten tilbake . Det var synd , for hesten var liten og lubben og var blitt menneskene kjær . - Aja , men
24
du har alt fått store ting gjort , sa Inger trøstende . - Det er nu imot våren jeg skulle hatt hesten , svarte Isak , jeg har så meget bruk for han !
Om morgningen så kjørte han saktelig hjemmefra med det siste vedlass og ble borte til den tredje dagen . Da han kom rugge nde hjem igjen tilfots hørte han alt utenfor stuen en rar låt , hva det nu kunne være , han ble stående litt . Barneskrik - jaja herregud , det var ingen råd med det , men det var fryktelig og forunderlig , og Inger hadde intet sagt .
Han steg inn og så først av alt kassen , denberømmelige kasse som han hadde båret hjem på sitt bryst , den hang nu i to tau fra mønsåsen og var en vugge og en huske til barnet . Inger ruslet oppe halvkledd , ja hun hadde sannelig også melket ku og geiter .
Da barnet tidde spurte Isak : Har du alt gjort det ? - Ja nu er det gjort . - Nå . - Det kom om kvelden som du f6r . - Nå . - Jeg skulle bare tøye meg og henge opp kassen , så jeg hadde alt tillaget ; men det tålte jeg ikke , efterpå så fikk jeg ondt . - Hvorfor varskudde du meg ikke ? - Kunne jeg vite så akkurat tiden ! Det er en gutt . - Nå , det er en gutt . - Og dersom jeg bare kunne skjønne og utgrunde hva han skal hete ! sa Inger .
Isak fikk se det lille røde ansikt og det var velskapt og ikke haremynt , og det var tykt med hår på hodet . En pen liten kar efter sin stand og stilling i en kasse . Isak kjente seg rar og svak , kvernkallen stod foran underet , det var tilblitt engang i en hellig tåke , det viste seg i livet med et lite ansikt som en allegori . Dager og år skulle gjøre underet til et menneske .
Kom og få deg mat , sa Inger ....
Isak rydder skog og hugger favnved . Han er kommet lenger enn han var , han har sag , han sager veden og vedladene blir mektige , han gjør en gate av dem , en by av dem . Inger er mere bundet til stuen nu og kan ikke være hos mannen under hans
25
arbeide , men i stedet derfor gjør Isak avstikkere hjem . Snodig med en slik liten fyr i en kasse ! Det kunne ikke falle Isak inn å bry seg om ham og forresten så var det bare et kryp , la det ligge der ! Men man var da menneske og kunne ikke høre udeltagende på skriket , på et så ørlite skrik .
Nei , ta ikke i ham ! sier Inger , for du har vel kvae på hendene , sier hun . - Har jeg kvae på hendene ? Du er gal ! svarer Isak . Jeg har ikke hatt kvae på hendene siden at jeg bygget denne bygningen . Ta hit gutten så skal jeg disse han ! - Nei nu tier han snart ....
I mai kommer et fremmed kvinnfolk over fjellet til det ensomme nybygge , hun er av Ingers slektninger langt ute og blir vel mottatt . Hun sier : Jeg skulle nu bare se hvorledes at ho Gullhorn har det siden hun kom ifra oss ! - Folk spør ikke meget efter deg som liten er ! klynker Inger til barnet . - Ja han - det ser jeg nu hvorledes at han har det . Det er så meget til gutt , ser jeg ! Og dersom at noen hadde sagt meg det for et år siden at jeg skulle finne deg igjen her , Inger , med mann og barn og hus og middel ! - Meg det skal du ikke vør å nevne . Men der sitter nu han som tok meg slik som at jeg var ! - Er dokker vigd ? Nå dokker er ikke vigd enda . - Men vi får nu se når denne karen her skal kristnes , sier Inger . Vi skulle ha vært vigd , men det har ikke høvet så . Hva du mener , Isak ? - Jo vigd - det forstår seg .
- Kan ikke du , Oline , komme tilbake imellom onnene og være her hos dyrene mens at vi gjør turen ? spør Inger . - Og jo , det lovet den fremmede . - Vi skal forskylde deg for det . - Ja det visste hun nok .... Og nu har dokker begynt å bygge igjen , ser jeg . Hva dokker bygger ? Har dokker ikke nok ? - Inger nytter høvet og sier : Ja spør han du , jeg får ikke vite det . - Hva jeg bygger , svarer Isak , det er ikke å nevne . Et lite skur om jeg kom til å trenge det . Hva det var med ho Gullhorn , ville du se henne ? spør han den fremmede .
26
De går ut til fjøset , ku og kalv vises frem , oksen er en kult , den fremmede nikker til dy rene og til selve fj øset , at det er beste sort , og til den store rensligheten , at den er storveies . Jeg våger ho Inger i alt hva som angår godt og verdslig stell med dyrene ! sier kvinnfolket .
Isak spør : Nå , så har ho Gullhorn vært hos deg før ? - Like fra kalv ! Ja ikke snoft hos meg , men hos sønnen min ; men det blir nu det samme . Vi har enda mor hennes på båsen !
Isak hadde ikke hørt gledeligere ord på lang tid og ble en bør lettere , Gullhorn var nu Ingers og hans ku med rette . Sant å si så hadde han halvt om halvt tenkt seg den sørgelige utvei av sin uvisshet å slakte Gullhorn til høsten , røyte hårene av huden , grave hornene ned i marken og således utslette ethvert spor av kua Gullhorn i dette liv . Nu var dette unødig . Han ble så hofferdig av Inger og sa : Ja renslig ? Hun har ikke make eller par ! Det var nu bare som det kunne være hos meg like til at jeg fikk meg sjøleiendes kvinnfolk . - Kunne det være annet å vente ! sa konen Oline .
Denne kone fra den andre siden av fjellet , et blidt og finttalende menneske , et forstandig menneske og hette Oline , hun ble da værendes et par dager og hun hadde kammerset å ligge i . Da hun gikk hjem igjen fikk hun med seg noe ull av Ingers sauer , hun skjulte knyttet for Isak , hva hun nu gjorde det for .
Barnet , Isak og konen - verden ble igjen den samme , daglig arbeide , mange små og store gleder , Gullhorn melket godt , geitene hadde kjeet og melket godt , Inger ystet alt en rekke hvite og røde oster og lot dem stå til modning . Det var planen å få så mange oster at hun kunne kjøpe seg en vevstol for dem - å den Inger , hun kunne veve .
Og Isak bygget skur , også han hadde vel en plan . Han slo opp det nye tilbygg til gammen av dobbelt bordpanel , gjorde dør i det og et lite nett vindu på fire ruter , så la han tak av bakhun
27
og biet nu med neveren til marken tinet så han kunne få torv . Idel nødvendighet og nytte , ikke gulv , ikke høvlede vegger , men Isak tømret spiltau som til en hest og gjorde en krybbe .
Det var langt ut i mai . Solen hadde tinet bakkene , Isak tekket sitt skur med torv og hadde det ferdig . Så en morgen åt han et måltid for et døgn , tok ytterligere mat med , la hakke og spade på akselen og gikk til bygden . - Kan du få med deg fire alen sirs ! ropte Inger efter ham . - Hva skal du med det ? svarte Isak .
Det så ut som han skulle bli borte for alltid , Inger så hver dag på været , på dråtten i luften , som om hun ventet en seiler , gikk ut om natten og lydde , hun tenkte på å ta barnet i armene og dra efter ham . Endelig kom han tilbake med hest og kjerre . Ptro ! sa Isak høylytt utenfor døren , og skjønt hesten var rolig og venn og stod og humret gjenkjennende til gammen ropte Isak inn i stuen : Kan du komme og holde hesten litt ?
Inger ut . - Hva er det ? sa hun . Nei du Isak , har du fått låne han igjen ! Hvor har du vært henne hele tiden ? Det er sjette dagen .
- Hvor skulle jeg være ? Jeg måtte gjøre vei mange steder for å komme frem med vognen min. Hold hesten litt , har jeg sagt ! - Vognen din ? Ja du har ikke kjøpt vognen , vet jeg ? -
Isak stum , Isak tykk av stumhet . Han gir seg til å løfte av kjerren plogen og harven som han hadde skaffet seg , spiker , matvarer , et spett , en kornsekk . - Hvorledesen har barnet det ? spør han .
Barnet har ingen nød . Har du kjøpt kjerren ? spør jeg . For jeg piner og piner nu til en vevstol , sa hun riktig spøkefullt , så glad var hun over at han var hjemme igjen .
Isak stum en lang stund igjen og var opptatt med sitt , han tenkte og så seg om hvor han skulle gjøre av alle varer og redskaper , det syntes slett ikke å være så greit å finne plass til det på gården . Men da Inger oppgav å spørre mere og i stedet begynte
28
å prate med hesten brøt Isak tausheten : Har du sett en gård uten hest og vogn og plog og harv og alt som tilhører ? Og siden du vil vite det så har jeg kjøpt både hesten og kjerren og alt som i den er , svarte han . - Inger kunne bare vagge med hodet og si : Du store verden for deg !
Og Isak , nu var han ikke liten og forsagt , det var som han hadde betalt som en herremann for Gullhorn : Værsågod - i rund sum en hest fra min side ! Han var så spenstig at han tok plogen engang til og flyttet den og bar den med én hånd bort til stueveggen og reiste den opp . Han var nok slik en direktør at ! Og bakefter så tok han harven , spettet , en ny greip som han hadde kjøpt , alle de dyrebare jorddyrkningsredskaper , klenodiene på nybygget . Storartet , å full utrustning , nu manglet intet mere .
Hm . Og det får vel bli en råd til en vevstol , sa han , hvissåskjønt at jeg har heisen . Der er sirsen , de hadde ikke annet enn som blå sirs .
Han var bunnløs og øste ut . Det var som han kom fra byen .
Inger sier : Det var nu skrot at ikke ho Oline fikk se alt dette mens hun var her .
Idel fjas og forfengelighet fra kvinnens side , og mannen snøste til hennes ord . A men han hadde visst intet hatt imot at Oline hadde sett herligheten .
Barnet gråt .
Gå inn igjen til gutten , sa Isak . For nu har hesten roet seg .
Han spenner ifra og leier hesten inn i stallen - satte hesten sin på stall ! Han forer og stryker den og er øm til den . Hva han skyldte for hest og kjerre ? Alt , hele summen , en gjeld så stor ; men den skulle ikke bli eldre enn sommeren over . Han hadde favnved for den , litt bygningsnever fra ifjor og endelig noen gode stokker tømmer . Det stod ikke på . Siden da spenningen og stormodigheten la seg hos ham hadde han mangen bitter
29
stund av frykt og bekymring , nu kom alt an på sommeren og høsten , årveien !
Dagene opptokes av jordarbeide og mere jordarbeide , han rensket nye småteiger av marken for røtter og sten , pløyet opp , gjødslet , harvet , hakket , smuldret klumper med hendene , med hælene , var alle vegne jorddyrkeren og gjorde akrene til fløyelstepper . Han biet et par dager til , det så ut til regn og han sådde kornet .
I flere hundre år hadde vel hans forfedre sådd korn , det var en handling i andakt en stille og mild kveld uten vind , helst mot et miskunnelig og ørlite duskregn , helst så snart som mulig efter grågåstrekket . Poteten det var en ny frukt , det var intet mystisk ved den , intet religiøst , kvinnfolkog barn kunne være med og få den satt , disse jordeplene som kom fra fremmed land likesom kaffen , stor og herlig mat , men i slekt med nepen . Korn det var brødet , korn eller ikke korn det var liv eller død . Isak gikk barhodet og i Jesu navn og sådde , han var som en kubbe med hender på , men innvendig var han som et barn . Han hadde omhu for hvert av sine kast , han var vennlig og resignert . Se , nu spirer nok disse kornøynene og blir til aks og mere korn , og slik er det over hele jorden når at korn sås . I Jødeland , i Amerika , i Gudbrandsdalen - å hvor verden den er vid , og den ørlille ruten Isak gikk og sådde på den var i midten av alt. Det strålte vifter av korn ut fra hans hånd , himmelen var overskyet og god , det tegnet til et uendelig lite duskregn .
IV
mellom onnene kom dag og tid , men konen Oline kom ikke .
Isak hadde nu fri på jordet , han satte seg istand med to ljåer og to river til slåtten , gjorde en lang bunn til kjerren så han
30
kunne kjøre høy på den og skaffet seg meier og emnestre til en vedslede til vinters . Han gjorde mange gode ting . Og hva to hyller på veggen i stuen vedkommer , da satte han også opp dem , så de kunne være å legge forskjellige ting på , både almanakken som han endelig hadde kjøpt og tvarer og øser som ikke var i bruk . Inger sa at det var et stort gode med de to hyllene !
Inger hun syntes at alle ting var store goder . Se nu Gullhorn hun ville ikke rømme mere , men roet seg med kalven og oksen og gikk dagen lang i skogen . Se nu geitene de trivdes og dro nesten sine tunge jur i marken . Inger sydde et langt plagg av blå sirs og en liten lue av samme tøy , det var det peneste man kunne se og det var dåpsdrakten . Gutten seiv lå nu og da og fulgte verket med øynene , det var nok alt så meget til gutt , og skulle han endelig hete Eleseus så ville Isak heller ikke motsette seg dette lenger . Da kjolen var ferdig hadde den et langt slep på to alen sirs og hver alen kostet sine penger , men det fikk ikke hjelpe , barnet var nu den førstefødte . - Skal perlebåndet ditt noen gang brukes så er det vel nu ! sa Isak . - A Inger hadde alt tenkt på dem , på perlene , hun var ikke mor for ingenting , men aldeles dum og stolt . Perlene rakk ikke rundt halsen på gutten , men de ville være pene foran på luen hans , og der satte hun dem .
Men Oline kom ikke .
Hadde det nu ikke vært for dyrene så kunne alle mennesker ha forlatt stedet sammen og kommet tilbake om tre fire dager med barnet kristnet . Og hadde det ikke vært for den velsignede vielsen så kunne Inger ha reist alene . - Dersom at vi ikke kunne utsette vielsen sålenge ? sa Isak . - Inger svarte : Det vil nu ta både ti og tolv år før han Eleseus kan være igjen hjemme og melke !
Nei så måtte Isak bruke vett . Egentlig var det hele begynt uten begynnelse , vielsen var kanskje like så nødvendig som
31
dåpen , hva visste han . Nu tegnet det til tørke , til riktig ond tørke , kom det ikke regn snart ville avlingen brenne opp ; men alt stod i Guds hånd . Isak gjorde seg ferdig til å renne ned i bygden efter et menneske . Det var atter de mange mil å renne .
All den trengsel for en vielse og en dåp ! Folk i marken har i sannhet mange små og store sorger !
Så kom Oline ....
Nu var de gift og døpt , alt i orden , de hadde endog iakttatt å vies først , så barnet kunne bli ekte . Men tørken vedble og nu brant de små kornakrene opp , brant fløyelsteppene opp , og hvorfor det ? Alt stod i Guds hånd . Isak slo sine engstykker og det var ikke stort gress på dem enda de var blitt gjødslet i vår ; han slo og slo i liene , i fjerne utmarker , og ble ikke trett av å slå og tørke og føre for hjem , for han hadde alt hest og stor buskap . Men midt i juli måtte han også slå kornet til grønnfbr , det var ikke til annet . Så nu ville det bare komme an på poteten !
Hvorledes var det med poteten ? Var det bare en kaffesort fra fremmed land og kunne unnværes ? A poteten er en makeløs frukt , den står i tørke , den står i væte , men vokser . Den trosser været og tåler meget , får den litt pen behandling av mennesket lønner den femtenfoldig igjen . Se , poteten har ikke druens blod , men den har kastanjens kjøtt , den kan stekes eller kokes og brukes til alt. En mann kan være brødløs , har han potet så er han ikke matløs . Potet kan ristes i varm aske og være en kveldsmat , den kan kokes i vann og være en frokost . Hva krever den av sul ? Lite , poteten er nøysom , en kum melk , en sild er nok til den . Rikdommen bruker smør til den , fattigdommen dypper den i ørlite salt på en skål , Isak kunne til søndags få sveige den ned med en rømmebunke av Gullhorns melk . Den vanaktede og velsignede potet !
Men nu spøkte det for poteten dg.
32
Isak så på himmelen utallige ganger om dagen . Himmelen var blå . Mangen kveld tegnet det til en skur . Isak gikk inn og sa : Undres på om det ikke blir regn nu allikevel ! Et par timer efter var alt håp ute igjen .
Tørken hadde nu vart i syv uker og varmen var svær , poteten stod i hele denne tid og storblomstret , blomstret unaturlig og vidunderlig . Akrene så ut i frastand som snemarker . Hvor var enden på alt dette ? Almanakken gav intet vink , almanakkene nu for tiden de var ikke som før , de var til ingenting . Nu så det ut til regn igjen og Isak gikk inn til Inger og sa : Det må nu vel med Guds hjelp bli regn i natt ! - Ser han slik ut ? - Ja . Og hesten ryster seg i skoklene . - Inger glyttet på døren og sa : Jo nu skal du se ! - Noen få dråper fait . Timene gikk , folkene kveldet seg , da Isak gikk ut om natten for å se var himmelen blå . - Nei herregud ! sa Inger . Jaja men så blir det tørt det siste lauvet ditt også da imorgen , sa hun og trøstet best hun kunne .
Javel , Isak hadde også lauvet kraftig og hadde nu en mengde lauv av beste slag . Det var verdifullt for , han behandlet det som høy og tekket det over med never i skogen . Han hadde bare en liten slump stående ute nu , derfor svarte han Inger så dypt fortvilet og likesæl : Jeg tar det ikke inn om det blir tørt heller ! - Du aper vel ? sa Inger .
Dagen efter tok han det altså ikke inn , siden han hadde sagt det , tok ikke inn lauvet . Det kunne stå der , det ble ikke regn korsom var , la bare lauvet stå der i Guds navn ! Han kunne ta det inn før jul engang dersom at ikke solen hadde brent det rent opp til den tid !
Så rikt og rundelig krenket følte han seg , det var ikke lenger gildt å sitte på dørhellen og se nedover jordet og eie det . Der stod nu potetakrene i blomstrende galskap og tørket opp , så kunne lauvet stå der det stod , værsågod ! A men Isak - kanskje hadde han en liten lur tanke med det midt i sin tykke troskyl-
33
dighet , kanskje gjorde han det på spekulasjon og ville prøve å tirre den blå himmel nu ved måneskiftet .
Om kvelden så det atter ut til regn . Du skulle ha berget lauvet ditt , sa Inger . - Hvorfor det ? spurte Isak og gjorde seg ytterst fremmed . - Jaja du aper , men det kunne nu komme regn . - Du ser da vel at det ikke kommer regn iår .
Men om natten var det nu allikevel som det ble så mørkt i glassvinduet , det var også som om noe drev imot det og gjorde det vått , hva det nu kunne være . Inger våknet og sa : Der regner det , se på rutene ! - Isak snøste bare og svarte : Regn ? Det er ikke regn . Jeg skjønner ikke hva du snakker om ! - Du skal ikke vør å ape ! sa Inger .
Isak apet ja . Og han bare lurte seg seiv . Visst var det regn og det en dyktig skur , men da den hadde vætet godt ut lauvet til Isak så sluttet den . Himmelen var blå . Det var jo det jeg sa at det ikke kom regn , sa Isak stivnakket og ikke så lite syndig .
For poteten var denne skur til ingenting og dager kom og gikk , himmelen var blå . Så begynte Isak å arbeide på sin vedslede og gjorde seg flid med den og bøyet sitt hjerte og høvlet ydmykt meier og skokler , jaja herregud ! Se , dager kom jo og gikk , barnet vokste , Inger kjernet og ystet , det stod i grunnen ikke på , ett uår overlevet nok dyktige mennesker i marken . Og dessuten - da ni uker var gått så kom det riktig velsignet med regn , et helt døgns regn , derav høljet det ned i seksten timer , himlene var åpne . Hadde det nu vært som for to uker siden ville Isak ha sagt : Det er forsent ! Nu sa han til Inger : Du skal se han berger noe av poteten ! - Aja da , svarte Inger trøstefullt , han berger altsammen !
Og nu begynte det å se bedre ut , det regnet skurer hver dag , håen grønnedes , det var som trollverk . Poteten blomstret , det gjorde den , ja verre enn før , og det vokste ut store bær i toppene på den , og det var på langt nær riktig ; men ingen visste
34
hva som var under røttene på den , Isak hadde ikke våget å se efter . Så kom Inger en dag og hadde funnet over tyve små poteter under ett skall . Og de har fem uker å vokse i enda ! sa Inger .
- Den Inger , hun skulle idelig trøste og tale godt med sin haremunn . Og elendig snakk var det hun hadde , hun hveste , det var som når en ventil lekker damp ; men hennes trøst var god å ha i marken . Og en livslysten natur det hadde hun . - Dersom at du kunne gjøre en seng til ! sa hun til Isak . Nå , sa han . - Jaja det haster nu ikke , men .
De begynte å ta opp poteten og ble ferdig med den til mikaeli , som den gamle sedvane var . Det ble middels år , godt år , det viste seg atter at poteten ikke var så uendelig nøye på været , men vokste allikevel og stod ut med meget . Naturligvis ble det ikke riktig middels år og godt år når de regnet nøye , men de kunne ikke regne nøye iår ; en lapp var gått forbi en dag og hadde undret seg over all poteten her på nybygget , i bygdene var det langt verre , sa han .
Så hadde Isak igjen noen uker å bryte jord i til telen kom . Kreaturene gikk nu og beitet på jordet og hvorhelst de ville , det var trivelig for Isak å arbeide sammen med dem og høre på bjellene , det heftet ham jo også noe bort , for oksen var lei til å gjøre ugagn og stange inn i lauvstakkene og geitene de var høyt og lavt og allevegne , endog på gammetaket .
Små og store sorger .
En dag hører Isak et illskrik , Inger står på dørhellen med barnet på armen og peker nedover til oksen og den vesle kua Sølvhorn , de er kjærester . Isak kaster hakken og renner nedover , å men det var nok forsent , ulykken var skjedd . Ser du trollet , hun er tidlig ute , bare året , et halvt år fortidlig , trollet , barnungen ! Isak får henne inn i gammen , men det er nok forsent . Jaja , sa Inger , det er nu på en måte godt , for ellers hadde begge kyrne blitt høstbære ! - A Inger , nei hun hadde ikke godt hode , men
35
hun visste kanskje hva hun gjorde da hun slapp Sølvhorn og oksen ut sammen imorges .
Vinteren kom , Inger kardet og spant , Isak kjørte favnved , uhyre lass med tørr ved på godt føre , all skyld og gjeld ble strøket , hest og kjerre , plog og harv var hans . Han kjørte bort med Ingers geitost og fikk tvistgarn , vevstol , hespetre og rennebom med hjem igjen , han kom atter med mel og matvarer , atter med planker , bord og spiker ; en dag kom han med en lampe . Såsant som jeg står her så spøker du ! sa Inger , men hun hadde lenge skjønt at lampen ville komme . De tente den om kvelden og var i paradis , lille Eleseus han trodde visst det var solen . Ser du hvor forundret han er ! sa Isak . Inger kunne herefter spinne i lampelys .
Han kom med lerret til skjorter og med nye kommager til Inger . Hun hadde bedt ham om forskjellige farvevarer til ullgarn , han kom også med dem . Men en dag så kom han med en klokke . Med hva ? En klokke ! Da ble Inger himmelfallen og det var ikke mål i henne en stund . Isak hengte klokken på veggen med forsiktige hender og stilte den efter et skjønn , han trakk loddene opp og hadde den til å slå . Barnet vendte øynene efter den dype klang og så derefter på moren . Ja du kan gjerne undre deg ! sa hun og tok gutten til seg og var seiv rørt . For av alt godt her i ensomheten kunne intet måle seg med en stueklokke som gikk hele den mørke vinter og slo timene pent .
Så var veden kjørt , Isak begynte i skogen igjen og hugget mere ved , gjorde sine gater og sin by av favnved til neste vinter . Han kom lenger og lenger bort fra husene nu , en stor vid li lå alt åpen for dyrkning og han aktet ikke å snauhugge marken mere , men herefter bare felle de eldste trær med tørr topp .
Naturligvis hadde han også lenge forstått hvorfor Inger hadde ordet om en seng til , nu fikk han vel skynde seg og ikke utsette det lenger . Han kom hjem fra skogen en mørk kveld
36
og da var det gjort , familien var øket , gutt igjen , Inger lå . Den Inger , imorges hadde hun villet ha ham ned i bygden : Du skulle røre hesten litt igjen , sa hun , for han står bare og graver i spiltauet ! - Jeg har ikke tid til slikt tøv , sa Isak og gikk . Nu skjønte han at hun bare hadde villet ha ham av veien , og hvorfor det ? Han kunne vært god å ha ved huset . - Hvorledes har det seg at du aldri kan varsku ? sa han . - Nu må du gjøre deg en seng og ligge i kammerset , svarte hun .
Det var nu forresten ikke gjort bare med en seng , det skulle også sengklær til . De hadde ikke to skinnfeller , det ville heller ikke bli råd til en ny fell før til neste høst når de fikk noen værer å slakte , men seiv da ville det ikke bli fell av et par værskinn . Isak slet ondt og frøs noe om nettene nu en tid utover , han prøvet å grave seg ned i høyet under berghammeren , han prøvet å legge seg hos kyrne , husvill var han . Det var en lykke at det alt var mai , så ville juni komme , juli ....
Merkelig så meget her var bragt istand i ødemarken nu , menneskebolig og buskapshus og ryddede marker , alt på tre år . Hva bygget Isak nu ? Et nytt skur , en skjå , tilbygg til stuen . Det dundret gjennom huset når han drev åtte toms spiker inn og Inger kom nu og da ut og bad for de små . Javel , de små , snakk med dem sålenge , syng til dem , la han Eleseus få spannlokket og banke med ! Det skal ikke vare så lenge med de store spikerne , det er just her de må være , i strekkfiskene , i det som skal feste hele tilbygget til huset . Siden blir det bare bord og to og en halv toms spiker , bare dukkeverk .
Kunne det unngås at han dunket ! Der stod nu både sildtønnen og melet og matvarene i stallen for ikke å stå under åpen himmel , men flesket tok smak av det , en skjå var den rene nødvendighet . Småguttene måtte vel også kunne venne seg til noen hammerslag i veggen , Eleseus han var likesom blitt litt sped og elendig , men den andre han pattet som en tykk gudsengel
37
og når han ikke skrek så sov han . En makeløs unge . Isak ville ikke motsette seg at han ble hetende Sivert , det var kanskje best , skjønt han hadde atter tenkt seg Jakob . I somme tilfellet hadde Inger rett , Eleseus det var efter hennes prest og var fint , men Sivert , det hette Inger sin morbror , herredskassereren , han som var ungkar og velferdsmann uten arvinger . Hva bedre kunne da barnet gjøre enn å hete efter ham ?
Så ble det ny våronn igjen og alt i jorden før pinse . Dengang Inger hadde bare Eleseus kunne hun umulig avse tid til å hjelpe mannen , den førstefødte opptok henne så ; nu da hun hadde to barn rensket hun jordet og utrettet mangt annet omfremt : var med lange stunder i potetsettingen , sådde gulrot og nepe . En slik kone var ikke lett å finne . Hadde hun ikke også vev oppe ? Hun nyttet hvert øyeblikk til å løpe ut i kammerset og veve et par spoler og det ble halvull vendtøy til underplagg for vinteren . Da hun fikk farvet sitt garn ble det blått og rødt kjoletøy til henne seiv og de små , hun la tilslutt flere far ver inn og gjorde dynetrekk til Isak av veven . Lutter nødvendige og nyttige ting , og så solide ting !
Se , nu var familien i marken kommet godt på fote og dersom årveien lyktes så var nybygger ne likefrem å misunne . Hva stod tilbake ? Høyhus naturligvis , en løe med treskegulv i midten , det var et fremtidens mål , det ville nås som de andre mål , gi tid ! Nu hadde vesle Sølvhorn kalvet , geitene kjeet og sauene lammet , det vrimlet av småfe i bumarken . Og hva med menneskene ? Eleseus gikk alt på sine ben hvor han ville og lille Sivert var kristnet . Inger ? Hun laget seg visst til med barn igjen , hun var så frodig . Hva var enda en gang et barn for henne ? Ingenting - det vil si store ting , pent småfolk , hun hovmodet seg over barna og lot forstå at det ikke var alle som Gud betrodde slike store og pene barn . Inger var i full virksomhet med å være ung . Hun hadde et vansiret ansikt og hadde levet hele ungdom-
38
men oppover som et utskudd , guttene så henne ikke skjønt hun både kunne danse og arbeide , de forsmådde hennes sødme , de vendte seg bort - nu var det hennes tid , hun utfoldet seg , hun stod idelig i flor og gikk med barn . Isak seiv , husbonden , han var og ble en alvorlig mann , men han hadde hatt god fremgang og var tilfreds . Hva han hadde holdt liv i seg med før Inger kom var meget dunkelt , potet og geitmelk , ja dristige retter uten navn ; nu hadde han alt som nevnes kunne for en mann i hans kår .
Det ble tørke igjen , misvekst igjen . Lappen Os-Anders som kom forbi med sin hund kunne berette at folk i bygdene alt hadde slått kornet til kreaturfér . - Nå . Så hadde de ikke noe håp ? spurte Inger . - Nei . Men de har stengt sild . Han Sivert , morbror din , får landslott . - Han hadde nu ørlite før ! Både i kjørel og gryte ! - Nett som du , Inger ! - Ja gudskjetakk , det er ikke å klage . Hva de sier om meg derhjemme ? - Os-Anders vagger på hodet og slesker at han har ikke ord for det . - Dersom at du lyster en kum søtmelk så skal du bare orde det , sier Inger . - Du skal ikke kostverde ! Men har du ørlite til hunden ?
Melken kom , hundematen kom . Lappen hørte en musikk inne fra stuen og lydde : Hva det er ? - Det er stueklokken vår som slår , sa Inger og var revneferdig av storhet .
Lappen vagget igjen på hodet og sa : Dokker har hus og hest og middel , kan du nevne meg hva dokker ikke har ! - Nei vi kan ikke Gud fulltakke . - Ho Oline bad meg om å hilse deg . - Nå . Hvor hun baler ? - Tålelig . Hvor mannen din er ? - Han er og bryter . - De sier han har ikke kjøpt ? henkaster lappen . - Kjøpt ? Hvem som sier det ? - De sier det . - Hvem skulle han kjøpe av ? Det er ålmenning . - Jaja . - Og noen svettdråper har han lagt ned på denne jorden ! - De sier det er staten sin jord ?
Inger forstod ingenting av det og sa : Jaja det må så være . Er det ho Oline som har snakket på det ? - Jeg minnes ikke hvem
39
det var , svarte lappen og kastet sine vikende øyne i alle retninger
Inger forundret seg over at han ikke tagg om noe , det gjorde Os-Anders ellers alltid , det gjør alle lapper , de tigger . Os-Anders sitter og karver i sin krittpipestubb og tenner . A for en pipe , han røker og drar så hele hans gamle rynkede ansikt står som en rune . - Ja jeg gjør ikke å spørre om at det er dine barn , sa han og slesket mere . For de er så like deg . Nett akkurat som da du seiv var liten !
Inger som var en vanskapning og et utyske - naturligvis var det galt , men hun svulmet allikevel . Seiv en lapp kan gjøre et morhjerte glad . - Dersom at ikke sekken din var så full så skulle du få ørlite i han , sa hun . - Nei du skal ikke kostverde !
Inger går inn med barnet på armen og imens er Eleseus tilbake hos lappen . De kommer godt overens , gutten får se noe rart i lappens sekk , noe loddent , han får klappe det . Hunden står og pister og gjør . Da Inger kom ut med nisten gir hun et lite stønn og setter seg ned på dørhellen : Hva det er du bærer ? spør hun . - Nei det er ikke noe . En hare . - Jeg så det . - Han småkaren din ville se han . Det var hunden som jaget han opp idag og drepte han til meg . - Her er maten din ! sa Inger .
V
det var en gammel erfaring at minst to uår fulgte på hverandre , Isak var blitt tålsom og fant seg i sin lodd . Kornet brant opp og høyavlingen var måtelig , men poteten så atter ut til å greie seg ; det var altså galt nok , men det var ikke nød . Isak hadde enda engang favnved og tømmerstokker å bringe til bygden og da det var stengt sild rundt hele kysten hadde folk godt med penger å kjøpe ved for . Det så mest ut som en styrelse at
40
kornet slo feil , for hvor skulle han ha tresket dette korn uten en løe med treskegulv ? La det bare være styrelse , det skader ikke i lengden .
En annen sak var det at nye ting kunne dukke opp og uroe ham . Hva var det nu en viss lapp hadde sagt til Inger i sommer - at han ikke hadde kjøpt ? Skulle han kjøpe , hvorfor det ? Marken lå jo her , skogen stod her , han dyrket opp og reiste et hjem midt i urnaturen , fødde sin familie og sine dyr , skyldte ingen , arbeidet , arbeidet . Han hadde flere ganger tenkt å tale med lensmannen når han var nede i bygden , men det var blitt utsatt ; lensmannen hadde ikke noe godt ord og Isak var fåmælt . Hva skulle han si når han kom , hva skulle han ha til ærend ?
En dag om vinteren kom lensmannen seiv kj ørende ut til nybygget , han hadde en mann med og mange papirer i en veske
- og der var da selve lensmann Geissler . Han så den store åpne li som var avskoget og lå jevn og pen under sneen , han trodde vel at hele vidden var dyrket og sa : Dette er jo et stort bruk , mener du å få slikt for ingenting ?
Der var det kommet ! Isak fikk en redsel i livet og svarte ikke .
Du skulle ha kommet til meg og kjøpt marken , sa lensmannen . - Ja . -
Lensmannen talte om skyldsetting , om skjell , skatt , kongelig skatt , sa han , og da Isak fikk litt forklaring fant han det mindre og mindre urimelig . Lensmannen ertet sin følgesvenn og sa : Nå , du skjønnsmann , hvor stor er innmarken ? Men han ventet ikke på svar , han bare skrev opp innmarken på slump . Han spurte Isak om høylassene , om potettønnene . Og hvorledes skulle de bære seg ad med skjell ? De kunne ikke gå opp skjell i livdyp sne i skogen , men om sommeren var det ikke kommendes hit for mennesker . Hva hadde Isak seiv tenkt seg til skog og bumark ? - Det visste ikke Isak , han hadde hittil tenkt seg som sitt alt han så . Lensmannen sa at staten satte gren-
41
ser . Jo større vidde du får dess mere koster det , sa han . - Nå .
- Ja . Og du får ikke alt du kan gape over , du får til ditt behov . - Ni-
Inger satte melk frem og lensmannen og hans følgesvenn drakk . Hun kom med mere melk . Lensmannen streng ? Han strøk endog Eleseus over håret og sa : Er det stener han leker med ? Få se de stenene . Hva er dette ? De er så tunge , det er visst et eller annet slags metall i dem . - Det er nok av slikt oppi fjellet , sa Isak .
Lensmannen vendte tilbake til forretningen : Det er vel sørog vestover det er verdifullest for deg ? spurte han Isak . Skal vi si en fjerding sørover ? - En hel fjerding ! utbrøt følgesvennen .
Du kunne ikke dyrke opp to hundre alen , sa lensmannen kort .
- Isak spurte : Hva koster en fjerding ? - Lensmannen svarte : Det vet jeg ikke , det vet ingen . Men jeg vil foreslå en ringe pris , her er mil inn i ødemarken og ingen adkomst .
Ja men en hel fjerding ! sa følgesvennen igjen .
Lensmannen skrev en fjerding sørover og spurte : Og oppover mot fjellene ? - Der må jeg ha til vannet . Der er et stort vann , svarte Isak .
Lensmannen skrev . - Nu nordover ? - Det er ikke så nøye , svarte Isak . Det er ikke ordentlig skog på myrene .
Lensmannen skrev efter sitt eget hode en halv fjerding .
- Mot øst ? - Det er heller ikke så nøye . Det er bare fjellet over til Sverige .
Lensmannen skrev .
Da han hadde skrevet regnet han det hele over på et øyeblikk og sa : Naturligvis blir dette en stor eiendom og hadde den ligget nede i bygden kunne ingen ha kjøpt den . Jeg vil foreslå et hundre dalers penge for alt. Hva mener du ? spurte han følgesvennen . - Følgesvennen svarte : Det er jo ingen pris ! - Hundre daler ! sa Inger . Du skal ikke få så stor vidde , Isak ! - Nei , sa Isak .
42
- Følgesvennen grep til : Det er som jeg sier ! Hva skal dokker gjøre med en slik vidde ?
Lensmannen sa : Dyrke den .
Han hadde sittet her og slitt og skrevet , nu og da var det barneskrik i stuen , han ville vel nødig skrive opp igjen det hele , han kom ikke hjem før langt på natt , nei ikke før imorgen tidlig . Han la papirene egenrådig i vesken . - Gå ut og spenn for ! sa han til følgesvennen . Han vendte seg til Isak og erklærte : Egentlig burde du hatt stedet for ingenting og betaling attpå , slik som du har arbeidet . Og det vil jeg si i mitt forslag . Så får vi se hvormeget staten vil ha for å gi skjøte .
Isak - gud vet hvorledes han hadde det . Det var som om han ikke hadde noe imot at det ble satt høy pris på hans sted og på hans uhyre arbeide her . Han holdt det vel ikke for umulig å kunne klare et hundre daler i tidens løp , derfor sa han ikke mere , han kunne arbeide som før og dyrke opp jorden og gjøre forfallen skog opp i favnved . Isak var ikke av dem som speidet , han holdt ikke utkikk efter tilfeldigheter , han arbeidet .
Inger takket lensmannen og bad ham være deres mann hos staten .
Ja . Men jeg avgjør jo ingenting , jeg bare skriver min mening . Hvor gammel er den minste der ? - Skikkelig et halvt år . - Gutt eller pike ? - Gutt .
Lensmannen var ikke streng , men overfladisk og lite samvittighetsfull . Sin skjønns- og takstmann , stevnevidnet Brede Olsen overhørte han , den viktige handel ordnet han på lykke og fromme , en stor affære , avgjørende for Isak og hans kone seiv og avgjørende for deres efterkommere kanskje i utallige slektledd , skriftfestet han på slump , lensmannen bare skrev . Men han viste nybyggerne megen vennlighet , han tok opp av lommen en blank ort og gav lille Sivert i hånden , så nikket han og gikk ut i sleden .
43
Plutselig spurte han : Hva heter dette stedet ? - Heter ? - Hva navn har det ? Vi må sette et navn .
Det hadde ikke menneskene tenkt på , de så på hverandre Inger og Isak .
Sellanraa ? sa lensmannen . Han fant det vel på , det var kanskje ikke noe navn engang , men han gjentok : Sellanraa ! Nikket og kjørte .
Alt på slump , grensene , prisen , navnet ....
Noen uker senere hørte Isak engang han var nede i bygden at det var ugreie med lensmann Geissler , det var blitt spurlag efter noen penger som han ikke kunne vise rett for og han var blitt meldt til amtmannen . Så galt kunne skje , somme mennesker tumler livet frem , så støter de imot dem som går det !
En dag Isak har vært i bygden med et av sine siste vedlass og er på hjemveien opplever han å få kjøre lensmann Geissler på sin slede . Lensmannen trådte bare ut av skogen med en håndkoffert og sa : La meg få sitte på hos deg !
De kjørte en stund , ingen av dem talte . En enkelt gang tok lensmannen opp en flaske og drakk av den , han bydde også Isak som avslo . Jeg er redd for maven min på denne turen , sa lensmannen .
Han begynte å tale om Isaks gårdhandel : Jeg ekspederte saken straks og anbefalte den varmt . Sellanraa er et pent navn . Egentlig så skulle du hatt stedet for ingenting , men hadde jeg skrevet det så ville staten ha blitt ublu og satt sin egen pris . Jeg skrev femti daler . - Nå , så skrev Dokker ikke hundre daler ?
- Lensmannen rynket brynene og tenkte seg om : Såvidt jeg minnes skrev jeg femti daler .
Hvor skal Dokker fare nu ? spurte Isak . - Over til Vesterbotten , til min kones familie . - Det blir ondt å komme over på denne tid av året . - Det går vel . Kan ikke du følge meg et stykke ?
Jo . Dokker skal ikke gå alene . -
44
De kom til nybygget og lensmannen lå natten over i kammerset . Om morgningen tok han seg atter en sup av flasken og sa : Jeg ødelegger visst maven min på denne turen ! Han var ellers som for rige gang da han var her , velvillig avgj ørende , men vimset og lite opptatt av sin skjebne ; kanskje var den heller ikke så sørgelig . Da Isak dristet seg til å si at ikke hele lien var dyrket , men bare litt , noen små ruter , gav lensmannen det forbausende svar : Det forstod jeg meget godt da jeg satt her og skrev dengang . Men min kjøregutt , Brede , han forstod ingenting , han er en flabb . Departementet har et slags tabell . Når det var så få høylass og så få potettønner på så stor innmark som jeg oppgav så sier departementets tabell at det er elendig jord , billig jord . Jeg var på din side , og jeg skal ta saligheten min nettopp på det skjelmstykke . Det er to og tredve tusen slike karer som du vi skulle ha her i landet . - Lensmannen nikket og henvendte seg til Inger : Hvor gammel er den minste ? - Han er nu tre fjerdingår . - Nå det er gutt ? - Ja . -
Men du skal drive på og få gårdhandelen din ordnet så snart som mulig , sa han til Isak . Det er en annen mann som nu vil kjøpe omtrent midtveis mellom her og bygden , men da stiger dette stedet i pris . Kjøp nu du først , så kan det stige siden ! Så har du litt igjen for slitet ditt . Det var du som begynte i ødemarken .
Folkene var takknemlige for hans råd og spurte om det ikke var ham seiv som skulle ordne med handelen . Han svarte at han hadde gjort det han kunne , det kom nu bare an på staten .
- Jeg reiser ut til Vesterbotten og kommer ikke igjen , sa han like ut .
Han gav Inger en ort og det var altfor meget . Husk på å bringe litt slakt ned i bygden til min familie , sa han , en kalv eller sau , hva dere har . Min kone betaler . Ta også med et par geitoster nu og da , barna er glad i dem .
45
Isak fulgte ham over fjellet , og på høyden var det hård skare så det var godt å gå . Isak fikk en hel daler .
Slik for da lensmann Geissler bort og kom ikke tilbake til bygden . Det samme kunne det være , syntes folk , han ble holdt for en upålitelig person og en eventyrer . Ikke for det at han ikke visste nok , han var en vellært mann og hadde studert meget , men han slo for stort på og brukte andres penger . Det ble opplyst at det var efter en skarp skrivelse fra amtmann Pleym at Geissler var rømt , men hans familie ble det intet gjort ved og den bodde en god stund efter i bygden , det var konen og tre barn . Forøvrig varte det ikkelenge før de manglende penger ble sendt fra Sverige , lensmannsfamilien satt da ingenlunde lenger i pant , men vedble å bo på sitt sted fordi det lystet den .
For Isak og Inger hadde samme Geissler ikke vært noen dårlig kar , tvertimot . Gud vet hvorledes nu den nye lensmann ville bli , om kanskje hele handelen med nybygget skulle gjøres opp igjen !
Amtmannen sendte en av sine skrivere opp til bygden , det var den nye lensmann . Han var en mann i førtiårs alder , sønn av en fogd og hette Heyerdahl ; han hadde vært for fattig til å bli student og embedsmann , men han hadde sittet på amtskontoret og skrevet i femten år . Da han aldri hadde fått råd til å gifte seg var han ungkar , amtmann Pleym hadde arvet ham efter sin formann og gitt ham den samme usle lønn som før var gitt ; Heyerdahl mottok sin lønn og skrev . Han ble en for trykt og vissen mann , men påpasselig og rettskaffen , han var også dyktig til arbeider som han engang hadde lært og så langt hans evner rakk . Nu da han ble lensmann begynte han å få adskillig selvfølelse .
Isak tok mot til seg og gikk til ham .
Saken Sellanraa - jo her er den , kommer tilbake fra departementet . De vil ha forklaring på mangt og meget , det hele er
46
jo i ett rot fra denne Geisslers hånd , sa lensmannen . Det kongelige departement vil vite om det er store og kanskje herlige multebærmyrer på eiendommen . Om det er tømmerskog . Om det muligens er ertser og adskillige metaller i bergene trint omkring . Det er nevnt et stort fjellvann , er det fisk i det ? Denne Geissler har riktignok gitt noen opplysninger , men han var jo ikke en mann å stole på , jeg må sitte her og gjennomgå alle ting efter ham . Nu skal jeg komme opp til ditt sted , til Sellanraa , med det første og undersøke alt og taksere det . Hvormange mil er det dit ? Det kongelige departement vil ha ordentlig skjell oppgått , naturligvis må vi gå opp skjell . - Det blir ondt å gå opp skjell før utpå sommeren , sier Isak . - Det må vel la seg gjøre . Vi kan ikke vente til utpå sommeren med å gi departementet svar . Jeg kommer en av dagene . På samme turen skal jeg på statens vegne seige noe dyrkningsmark til en annen mann . - Er det han som skal kjøpe midtveis mellom meg og bygden ? - Det vet jeg ikke , jo det er det kanskje . En mann herfrå , min takstmann forresten , mitt stevnevidne . Han har spurt Geissler om å få kjøpe , men Geissler har avvist ham og svart at han kunne ikke dyrke to hundre alen engang ! Så skrev mannen til selve amtskontoret og nu har jeg fått saken til uttalelse . Ja den Geissler !
Lensmann Heyerdahl kom til nybygget og hadde skjønnsmann Brede med , de hadde gått seg våte på myrene og ble enda våtere da de skulle gå opp skjell i brånende vårsne oppover fjellet . Lensmannen var ivrig den første dag , men den neste gikk han trett og stod bare igjen langt nede og ropte og pekte . Det var ikke lenger tale om å skjerpe « bergene trint omkring » , og multebærmyrene skulle på det nøyeste bli undersøkt på hjemveien , sa han .
Departementet hadde fremsatt mange spørsmål , det hadde vel atter en tabell . Det eneste som det var mening i var spørsmålet om skogen . Det var meget riktig noe tømmer og det stod
47
innenfor Isaks fjerding , men der fantes ikke trelast til salg , bare til husbruk godt og vel . Men seiv om her hadde vært nok av tømmer , hvem kunne drive det milevis frem til folk ? Det kunne bare kvernkallen Isak når han i vinterens løp kjørte noen stokker til bygden og fikk planker og bord igjen .
Det viste seg at den merkelige mann Geissler hadde gitt en fremstilling som ikke var til å komme forbi . Der satt nu den nye lensmann og prøvet å imøtegå ham og finne en feil å rette , men oppgav det . Han spurte bare oftere enn Geissler sin følgesvenn og skjønnsmann til råds og tok hensyn til hans ord , og samme skjønnsmann måtte vel ha omvendt seg og fått et annet syn siden han seiv ble kjøper i statens ålmenning . - Hva du mener om prisen ? spurte lensmannen . - Femti daler er evig nok for den som kjøpe skal , svarte skjønnsmannen . - Lensmannen formulerte det i pyntelig sprog . Geissler hadde skrevet : Mannen vil fra nu av også få årlig skatt å utrede , han ser seg ingen utvei til å betale en høyere kjøpesum enn femti daler fordelt på ti år . Staten kan motta hans tilbud eller frata ham hans mark og hans arbeide . - Heyerdahl skrev : Mannen ansøker ærbødigst det høye departement om å få beholde den mark som ikke er hans , men som han har nedlagt et betydelig arbeide på , for 50
- femti - spesiedaler , å betale i terminer efter departementets velvillige skjønn .
Jeg tror det skal lykkes meg å sikre deg eiendommen , sa lensmann Heyerdahl til Isak .
VI
idag skal storoksen avgårde . Den er blitt et uhyre dyr og for kostbar å holde her på nybygget , Isak skal ned i bygden med den , avhende den og få en høvelig fors okse med tilbake .
48
Det er Inger som har satt dette igjennom og Inger visste vel hva hun gjorde da hun fikk Isak avsted nettopp idag .
Skal du gå så må det være idag , sa hun . Oksen er fremfødd , det er god pris på fremfødd slakt om våren , han kan sendes til byen , der er det så storveies hva de betaler . - Jaja , sa Isak . - Det verste er om at oksen skulle bli farlig for deg på veien . - Det svarte ikke Isak på . - Men nu har han jo smått vært ute en ukes tid og sett seg om og blitt vant . - Isak tidde . Men han hengte en stor kniv i slir på seg og tok oksen ut .
Å for en rugg , blank og fryktelig , lendene gynget på den når den gikk . Den var nokså lavbent ; når den løp brøt den ungskog ned med brystet , den var som et lokomotiv . Dens hals var veldig inntil vanskapthet , i denne hals bodde en elefants styrke .
Dersom at han nu bare ikke slår seg gal for deg , sa Inger . Isak svarte om en stund : Jaja , så får jeg slakte han på veien og
bære kjøttet .
Inger satte seg ned på dørhellen . Hun hadde ondt og var flammet i ansiktet , hun hadde holdt seg opprett til Isak gikk , nu ble han borte med oksen i skogen og Inger kunne ynke seg uten fare . Lille Eleseus taler alt og han spør : Mamma ondt ? - Ja ondt . - Han hermer efter moren , tar seg til ryggen og ynker seg . Lille Sivert sover .
Inger får Eleseus med seg inn , gir ham saker og ting å leke med på gulvet og går seiv tilsengs . Stunden var kommet . Hun er hele tiden ved full samling , hun holder øye med Eleseus , hun kaster blikket bort på veggen og ser hva klokken er . Hun skriker ikke , rører seg knapt ; en kamp foregår i hennes innvoller , en byrde glir plutselig ifra henne . Nesten i samme øyeblikk hører hun et fremmed skrik i sin seng , en liten velsignet røst stakkar , og nu har hun ingen ro , men løfter seg opp og ser nedover seg . Hva ser hun ? Hennes ansikt blir i samme nu grått og uten uttrykk , uten forstand , et stønn høres ,
49
det er så unaturlig , så umulig , det er som et skjevt hyl ifra henne . * ,
« »
Hun synker tilbake i sengen . Det går et minutt , hun har ingen ro , det lille skrik i sengen blir sterkere , hun løfter seg atter opp og ser - å gud , det verste av alt , ingen nåde , barnet var attpå kjøpet pike . -
Isak var kanskje ikke kommet en halv mil bort , det var en knapp time siden han gikk ut av gården . I løpet av ti minutter var barnet født og drept ....
Isak kom hjem igjen den tredje dag , han leiet i bånd en sulteforet fors okse som neppe kunne røre seg , derfor var veien blitt så lang .
Hvorledes gikk det ? spurte Inger , og enda var hun seiv så nedfor og syk .
Det hadde gått tålelig . Jaja storoksen hadde jo vært gal den siste halvmil og Isak hadde måttet binde den og hente hjelp fra bygden . Da han så kom tilbake hadde oksen slitt seg og ikke vært å finne på en stund . Nå det gikk jo altsammen , handelsmannen som kjøpte opp slakt til byen hadde betalt godt . - Og her er nu den nye oksen , sa Isak , la barna komme og se han !
Den samme interesse for hvert nytt dyr , Inger så på oksen og kjente på den , spurte om prisen ; lille Sivert fikk sitte på ryggen av den . - Jeg savner så storoksen , sa Inger , han var så blank og snill . Bare de nu slakter han pent !
Dagene ble opptatt med onnearbeide , kreaturene var utsluppet , i det tomme fjøs stod potet i kasser og binger for å gro . Isak sådde enda mere korn iår og brukte sin ytterste flid med å få det pent i jorden , han gjorde senger til gulrot og nepe og Inger sådde frø . Alt gikk som før .
Inger gikk en tid med en høypose over maven for å være tykk , hun minsket litt på høyet efterhvert og kastet tilslutt posen . Isak ble endelig en dag oppmerksom og spurte forund-
50
ret : Hvorledes var det , ble det ikke til noe dennegang ? Nei , sa hun , ikke dennegang . - Nå . Hvorfor det ? - Det hadde seg vel så . Hva du tror , Isak , før du får brutt opp alt dette som vi ser !
- Gikk det galt med deg ? spurte han . - Ja . - Nå . F6r du ikke seiv ille ? - Nei . Jeg har så ofte tenkt på om at vi ikke kunne få oss gris . - Isak , sen i vendingen , svarte om en stund : Ja gris - jeg har tenkt på han hver vår . Men sålenge det ikke blir mere potet og mere småpotet og ørlite korn så har vi ikke noe å gi han . Vi får nu se iår . - Det kunne ha vært så godt å ha gris . - Ja . -
Dagene går , det kommer regn og aker og eng står pent , det blir nok til noe iår ! Små og store opplevelser følger , det er mat , søvn og arbeide , det er søndager med ansiktsvask og kjemmet hår , Isak sitter i ny rød skjorte som Inger har vevet og sydd . Så hender det at det jevne liv uroes av en større tildragelse : En sau med lam har gått seg fast i en bergklype , de andre sauer kommer hjem om kvelden , Inger savner øyeblikkelig de to liv som er borte , Isak ut å lete . Og Isaks første tanke er at når galt skulle være er det et hell at det er søndag så han ikke hefter seg bort fra arbeidet . Han leter i timer , det er en endeløs bumark , han går og går ; hjemme er hele huset i spenning , moren tysser på sine barn med de korte ord at to sauer er borte , ti stille ! Alle er med i omsorgen , hele det lille samfunn , seiv kyrne skjønner at noe usedvanlig er påferde og rauter , for Inger er ute iblant og lokker med høy røst imot skogen skjønt det snart er natt . Det er en ødemarkens begivenhet , en kommunal ulykke . Da Inger får barna lagt går hun også seiv ut og leter . Iblant så soer hun , men får intet svar , Isak er vel så langt borte .
Hvor i allverden er sauene , hva er hendt dem ? Er bjørnen ute ? Er vargen kommet over fjellet fra Sverige og Finland ? Ingen av delene , da Isak finner sauen står den fast i en bergklype med et brukket ben og opprevet jur. Den må være holdt lenge i klypen , skjønt den er alvorlig såret har den gnaget gresset ned
51
til den bare muld omkring seg . Isak løfter sauen opp og frelser den , det første den gjør er å søke beite . Lammet patter straks , det er den rene legedom for det stakkars såre jur å bli tømt .
Nu finner Isak sten og fyller den farlige bergklypen , den lumske bergklypen , den skal aldri mere bryte et saulår ! Isak bruker bukseseler av lær , han tar dem av og spenner dem om sauen og holder det opprevne jur på plass . Så løfter han sauen på akselen og går hjem med den . Lammet følger .
Siden ? Spjelker og tjærekluter . Om noen dager begynner sauen å sprette med den syke fot fordi såret klør og gror . Jo altsammen retter seg igjen - til neste gang noe hender . Daglig liv , tildragelser som fyller nybygger ne helt . A det er ingenlunde småtterier , det er skjebne , det gjelder lykke , nytelse og velferd .
Isak nytter tiden mellom onnene til å telgje på noen nye tømmerstokker han har liggende , han har vel en tanke med det . Han bryter dessuten mangen nyttig sten og får den frem tilgårds ; når han har fått nok sten legger han den opp til mur . Hadde det nu vært som for et år siden eller så ville Inger ha vært nysgjerrig og undret seg over hva mannens tanke var , men nu syslet hun helst med sitt eget og gjorde ingen spørsmål . Inger er flittig som før og steller hus og barn og dyr , men hun har begynt å synge , det gjorde hun ikke før , hun lærer Eleseus kveldsbønn , det gjorde hun ikke før . Isak savner hennes spørsmål , det var hennes nysgjerrighet og hennes ros over det han fikk istand som gjorde ham til en tilfreds mann og en makeløs mann , nu går hun forbi og sier i høyden at han sliter seg ihjel . Hun må allikevel ha fart ille den siste gangen ! tenker han .
Oline kommer på nytt besøk . Hadde det nu vært som ifjor ville hun ha vært velkommen , nu er det anderledes . Inger møter henne fra første øyeblikk med uvilje , hva nu grunnen kunne være , men Inger er blitt fiendsk .
52
Jeg trodde så halvt at jeg kom i retten tid igjen , sa Oline finttalende . - Hvorledes ? - Ja at den tredje skulle kristnes . Hvorledes er det ? - Nei , sa Inger , for den saks skyld skulle du ikke ha umaket deg . - Nå . -
Oline går over til å skryte av småguttene som er blitt så store og pene , av Isak som dyrker jord og nu ser ut til å ville bygge igjen - storveies , ikke maken noe sted ! Og kan du for telle meg hva han skal bygge ? - Nei det kan jeg ikke , det må du spørre han seiv om . - Nei , sa Oline , det er ikke noe som skjeller meg . Jeg skulle nu bare se hvorledes at dokker hadde det , for det er en stor glede og trøysomhet for meg . Gullhorn vil jeg ikke spørre om eller ta på tungen mere , hun har nu fått det som hun skulle ha det !
Det går en stund med godt prat og Inger er ikke lenger så uvennlig . Da klokken borte på veggen slår sine herlige slag får Oline tårer i øynene og har aldri i sitt fattige liv hørt et slikt kirkeorgel , Inger blir rik og generøs igjen til sin ringe slektning og sier : Du skal komme ut i kammerset og se på veven min !
Oline blir dagen ut . Hun taler med Isak og lovorder alle hans gjerninger . - Jeg hører du har kjøpt en mil på hver kant , kunne du ikke hatt det for ingenting ? Hvem misunte deg ?
Isak får nu den ros han har savnet og blir me re til kar : Det er nu regjeringen jeg kjøper av , svarer han . - Jaja , men hun skulle vel ikke være noe rovdyr imot deg , regjeringen . Hva du bygger ? - Det vet jeg ikke . Det blir ikke noe videre . - Du baler og du bygger ! Du har malte dører og slagklokke på veggen , så er det vel storstue du bygger ? - Du skal ikke ape ! svarer Isak . Men han liker seg godt og sier til Inger : Kan du ikke koke ørpitterlite rømmegrøt til den som fremmed er ? - Nei , svarer Inger , for jeg har nyss kjernet . - Jeg aper ikke , jeg er bare et enfoldig kvinnfolk som spør seg for , skynder Oline seg å svare . Jaja når at det ikke er storstue så er det vel et overhendig hus til all loen
53
din . Du har akrer og enger , det står og vokser nett som i Bibelen med melk og honning .
Isak spør : Hvorledes tegner årveien på dokkers kanter ? - Jaja det står nu der . Dersom at bare ikke Vårherre setter ild på det iår også og brenner det opp , forlate min synd ! Alt står i hans hånd og allmakt . Men så storveies som her hos dokker er det ingen steder hos oss , det være evig langt fra !
Inger spør efter andre av folket sitt , især efter Sivert morbror , herredskassereren , han er familiens store mann og har notbruk og naust , han vet snart sagt ikke hvor han skal gjøre av all sin middel . Under denne tale blir jo Isak mere og mere borte og hans nye byggeforetagende glemt . Han sier da tilslutt : Nei efterdi du endelig vil vite det , Oline , så er det akkurat en liten løe med treskegulv jeg prøver å få meg opp .
Skjønte det ! svarer Oline . Folk som er folk bruker å tenke fremover og bakover og ha allting i hodet . Her er ikke å nevne krus eller kjørel som ikke du har utgrundet . Var det treskegulv du sa ?
Isak er et stort barn , han tåler ikke Olines smiger og gjør seg litt til narr : Hva den nye husbygning anbetreffer så skal det være treskegulv i han , det er min akt og mening , sier han . - Treskegulv ! sier Oline beundrende og vagger med hodet . - For hva skal vi med korn på åkeren når at vi ikke kan treske det ? - Det er som jeg sier : du grunder ut alt i hodet . - Inger er atter blitt umild , pratet mellom de to har vel opphisset henne , hun sier plutselig : Rømmegrøt - hvor vil du jeg skal ta rømmen ifra ? Er det rømme i elven ?
Oline møter faren : Inger , kjære velsigne deg , har du ikke bønnhørelse ? Du skal ikke orde om rømmegrøt eller nevne han ! Et menneske som jeg som bare reker i gårdene !
Isak sitter litt til , så sier han : Nei her sitter jeg som skal bryte mere sten til muren min ! - Ja det går sten til en slik mur som
54
din ! - Sten ? svarer Isak . Ja det er nett akkurat som det aldri skulle bli nok . -
Da Isak er gått blir de to kvinnfolk mere sams igjen , de har så meget å tale om fra bygden , timene går . Om kvelden får Oline se hvor buskapen har vokst , tre kyr med oksen , to kalver , et mylder av geit og sau . Hvor skal det ende ! spør Oline og ser til himmels .
Hun blir natten over .
Men dagen efter går hun . Hun har atter fått med seg noe i et knytte og da Isak er i stenbruddet gjør hun en liten omvei for å unngå ham .
To timer efter kommer Oline tilbake til nybygget , trer inn og sier : Hvor er han Isak ?
Inger står og vasker opp . Hun skjønner at Oline må ha passert Isak og barna som er i bruddet , hun aner straks uråd : Han Isak ? Hva du vil han Isak ? - Nei hva jeg vil han ! Men jeg fikk ikke bydd han farvel . - Taushet . Oline siger uten videre ned på en benk som om benene ikke ville bære henne mere . Hun innvarsler med vilje noe usedvanlig , nettopp ved sin dåneferdighet .
Inger styrer seg ikke lenger , hennes ansikt er fullt av raseri og redsel , hun sier : Jeg fikk en helsing fra deg med han Os- Anders . Det var en pen helsing ! - Hvorledes ? - Det var en hare .
- Hva du sier ? spør Oline forunderlig mildt . - Du skal ikke vør å nekte det ! roper Inger vill i øynene . Jeg skal drive denne treøsen midt i kjeften på deg ! Se der ! - Slo hun ? Javisst . Og da ikke Oline tumler for det første slag , men tvertimot mukker og roper : Du skal vare deg ! Jeg vet hva jeg vet om deg ! Så bruker Inger treøsen videre og får Oline ned på gulvet , får henne under seg , knegår henne .
Vil du bent tyne meg ? spør Oline . Hun hadde denne fryktelige haremunn over seg , et stort sterkt kvinnfolk med et banke-
55
tre av en slev i hånden . Oline var alt bulnet av slag , hun blødde , men hun mukket mere og gav seg ikke : Nå , du vil tyne meg dg !
- Ja - drepe deg , svarer Inger og slår . Der har du ! Jeg skal slå deg ihjel ! - Hun hadde nu visshet , Oline kjente hennes hemmelighet og hun brydde seg om ingenting mere . - Der har du i trynet ditt ! - Trynet mitt ? Det er du som har tryne ! stønner Oline . Vårherre har skåret et kors i ansiktet ditt !
Da Oline er så seig å få bukt med , så forbannet seig , må Inger holde inne med sine slag , de er til intet , de maser henne seiv ut . Men hun truer - å hun truer med treøsen under Olines øyne , at hun skal få mere , hun skal få evig nok ! Jeg har en bordjunge , du skal få se han !
Hun reiser seg opp som for å lete efter kniven , efter bordjungen , men nu er hennes verste opphisselse over og hun bare bruker munn . Oline kommer seg opp på benken igjen gul og blå i ansiktet , bulnet og blodig , hun stryker håret bort , retter på sitt hodeplagg , spytter ; hennes munn er oppsvulmet . Ditt kreatur ! sier hun .
Du har vært i skogen og snuset , roper Inger , det er det du har brukt timene til , du har funnet den ørlille graven . Men du skulle ha gravet et hull til deg seiv med det samme . - Nu skal du få se ! svarer Oline og hun lyser av hevngjerrighet . Jeg sier ikke mere men det blir ikke lenger stue med kammers og orgelverk i klokken . - Det rår ikke du for ! - Det skal ho Oline og jeg rå for !
De to kvinnfolk kjekler herom . Oline er ikke så grov og høyrøstet , nei hun er likefrem fredelig i sin grumme ondskap ; men hun er innett og farlig : Jeg ser efter knyttet mitt , jeg angrer på at jeg la det igjen i skogen . Du skal få ullen igjen , jeg vil ikke eie den ! - Nå , så tror du jeg har stjålet den ? - Seiv vet du hva du har !
Det kjekler de atter om . Inger tilbyr å peke på dem av sine
56
sauer som hun har klippet ullen av , Oline spør fredelig og melet : Jaja , men hvem vet hvor du fikk den første sauen ? Inger nevner navn og sted hvor hennes første sauer var i får med sine lam . Og du skal bare klinke klare vare deg for munnen din ! truer hun . - Haha ! ler Oline så smått . Hun har alltid hver gang et svar og gir seg ikke : Munnen min ? Enn din egen munn ! Hun peker på Ingers vanskapthet og kaller henne en skabelon for Gud og mennesker . Inger svarer fresende , og fordi Oline er fet kaller hun henne et ister - et slikt hundeister som du er ! Og du skal få takk for haren som du sendte meg ! - Haren ? Dersom at jeg hadde vært så fri for synd som for den haren ! Hvorledes så han ut ! - Hvorledes ser en hare ut ? - Som du . Nett akkurat som du . Og du skulle ikke ha fornøden å se på harer . - Du skal ha deg ut ! skriker Inger . Det var du som lot han Os-Anders komme med haren . Jeg skal få deg på straff . - Straff ? Var det straff du nevnte ? - Du misunner meg alt jeg har og du stekes opp av misunnelse til meg , vedblir Inger . Du har snartsagt ikke fått søvn på øynene siden at jeg ble gift og fikk han Isak og alt det som her er . Du store Gud og Fader , hva du vil meg ? Er det min skyld at barna dine ikke kom seg noen steder hen og ble til noe ? Du tåler ikke å se at barna mine er velskapte og har grommere navn enn som dine , og kan jeg hjelpe for at de er penere av kjøtt og blod enn som dine var !
Skulle noe gjøre Oline rasende så var det dette . Hun hadde vært så mange ganger mor og hadde intet annet enn barna slike som de nu engang var , hun gjorde dem gode og skrytte av dem , løy på dem fortjenester de ikke hadde og skjulte deres brøst .
- Hva du sier ? svarte hun Inger . At du ikke søkker i jorden av skam ! Barna mine , de som var himmelens lyse engleskarer imot dine ! Er det barna mine som du våger å ta på tungen ? De var allesammen syv Guds skapninger da de var små og nu er de voksne og store alleihop . Du skal ikke vør ! - Enn ho Lise ,
57
kom ikke hun på straff , hvorledes var det ? spør Inger . - Hun hadde ikke gjort noe , hun var uskyldig som en blomster , svarer Oline . Og hun er da gift i Bergen og går med hatt , men hva gjør du ! - Og hvorledes var det med han Nils ? - Jeg estimerer ikke å svare deg . Men du har nu et av dine liggende borti skogen , hva har du gjort med det ? Du har drept det ! - Hut og tiks og snask ut med deg ! skriker Inger igjen og går Oline på livet .
Men Oline viker ikke , hun ikke engang reiser seg . Denne uforferdethet som ligner forherdelse lammer Inger igjen og hun sier bare : Nei jeg skal benest lete opp bordjungen ! - Det skal du ikke vør , råder Oline til , jeg skal nok gå av meg seiv . Men hva det angår at du huter ut ditt eget folk så er du et kreatur ! - Ja du skal bare gå !
Men Oline går ikke . De to kvinnfolk kjekler ennu en god stund og hver gang stueklokken slår halvt eller helt slag så hånler Oline og gjør Inger rasende . Tilslutt kommer de begge i mere ro og Oline gjør seg ferdig til å gå . Jeg har lang vei og natten imot meg , sier hun . Og det var skrot , jeg kunne jo ha tatt med meg ørlite mat hjemmefra , sier hun .
Hertil svarer ikke Inger noe , hun har fått sin forstand tilbake og slår vann i et fat til Oline : Der - dersom at du vil tørke deg over ! sier hun . Oline innser at hun bør fli seg før hun går , men da hun ikke vet hvor hun er blodig vasker hun feil . Inger står og ser på dette en stund , så peker hun : Der - far over tinningen også ! Nei den andre tinningen jeg står jo og peker ! - Kunne jeg vite hva for en tinning du peker på ! svarer Oline . - Det er mere på munnen din også . Er du snoft redd vann ? spør Inger .
Det ender med at Inger må vaske den sårede og slenge et håndkle til henne .
Hva det var jeg skulle sagt , sier Oline mens hun tørker seg , og hun er så fullkommen fredelig igjen , hvorledes skal han Isak og barna stå det over ? - Vet han det ? spør Inger . - Vet han det
58
ikke ! Han kom og fikk se det . - Hva han sa ? - Hva kunne han si ! Han ble målløs likesom jeg .
Taushet .
Det er du som er skyld i altsammen ! klager Inger og brister i gråt . - Dersom at jeg hadde vært så fri for synd ! - Jeg skal spørre han Os-Anders , det kan du være viss på . - Gjør så !
De taler det over i ro og Oline synes å bli mindre hevngjerrig . Hun er politiker av høy rang og er vant til å finne utveier , nu ytrer hun endog et slags medfølelse : at når det nu kommer opp så blir det stor synd i han Isak og barna . - Ja , sier Inger og gråter mere . Jeg har grublisert og grublisert på det natt og dag .
- Oline tenker seg som en frelse at hun kunne være til noen hjelp . Hun kunne kanskje komme og være her på nybygget når Inger ble satt fast .
Inger gråter ikke mere , hun likesom med ett lytter og overveier : Nei , du ser ikke efter barna . - Ser jeg ikke efter barna ? Du aper . - Nå . - Er det noen ting jeg har hjerte for så er det barn .
- Ja dine egne , sier Inger , men hvorledes ville du bli imot mine ? Og når jeg tenker på at du skikket meg haren bare snoft for å ødelegge meg så er du ikke annet enn full av synd . - Jeg ? spør Oline . Er det meg du mener ? - Ja det er deg jeg mener , svarer Inger og gråter . Du har vært det verste utskudd imot meg og jeg har ingen god tro om deg . Og dessforuten så ville du bare stjele all ullen ifra oss dersom at du kom hit . Og den ene geitosten efter den andre ville gå til ditt folk og ikke til mitt . - Du er et kreatur ! sa Oline .
Inger gråter og tørker øynene og taler iblant . Oline vil såvisst ikke trenge seg på , for hun kan være hos han Nils , sin sønn , som hun hele tiden har vært . Men når at nu Inger skal på straff så blir han Isak og de uskyldige små opprådde og Oline kunne gå her og ha et øye med dem . Hun fremstiller det tillokkende , det skulle slett ikke gå så ille . Du kan nu tenke på det , sier hun .
59
Inger er slagen . Hun gråter og ryster på hodet og ser ned . Hun går søvngjengeraktig ut i skjåen og steller istand niste til gjesten . - Nei du skal ikke kostverde ! sier Oline . - Du skal nu ikke gå matløs over fjellet , sier Inger .
Da Oline er gått sniker Inger seg ut , ser seg om , lytter . Nei ingen lyd fra stenbruddet . Hun går nærmere og hører barna , de leker med småstener . Isak har satt seg , han holder spettet mellom knærne og støtter seg på det som en stav . Der sitter han .
Inger sniker seg opp i skogkanten . Hun hadde satt et lite kors i jorden et sted , korset ligger nede , men der det har stått er torven lettet opp og jorden omrotet . Hun setter seg og soper jorden sammen igjen med hendene . Og der sitter hun .
Hun kom av nysgjerrighet for å se hvormeget Oline har rotet i den lille grav , hun blir sittende fordi kreaturene ennu ikke er hjemkommet tilkvelds . Hun gråter og ryster på hodet og ser ned .
VII
DAGENE DE GÅR .
Det er et velsignet vær for jorden , med solskinn og regnskurer , og avlingen blir derefter . Nybyggerne har nu gjort nesten all slåtten og får en mengde høy , det kniper hårdt med husrom for altsammen , de stapper inn under berghamrene , inn i stallen , stapper under stuebygningen , rømmer skjåen for alt som i er og stapper også den full til taket . Inger arbeider med som en umistelig hjelp og støtte sent og tidlig , Isak nytter hver regnøkt til å få den nye løen under tak og iallfall sørveggen i full stand , så kan allverdens høy stappes dit . Det går dyktig fremover , det skal nok gå !
Den store sorg og tildragelse - javel , den var tilstede , gjer-
60
ningen var gjort og følgene måtte komme . Det gode går oftest en sporløs vei , det onde drar alltid følger efter seg . Isak tok saken forstandig fra begynnelsen , han sa så meget til sin kone at hvorledes har du fart ad ! sa han . - Hertil svarte ikke Inger noe . - Og om en stund talte Isak igjen : Er det så at du har strupt det ? - Ja , sa Inger . - Du skulle ikke ha gjort det . - Nei , svarte hun . - Og ikke forstår jeg hvorledes du kunne gjøre det . - Hun var nett akkurat som jeg , svarte Inger .
- Hvorledes ? - I munnen . - Isak tenkte lenge på det : Jaja , sa han .
Så ble det ikke til mere da med det samme , og eftersom dagene gikk nøyaktig like så rolig som før og det dessuten var så meget høy å berge og slik usedvanlig stor avling så trådte ugjerningen litt efter litt tilbake i deres tanker . Men den hang over menneskene og stedet hele tiden . De kunne ikke håpe på taushet av Oline , det var for utrygt . Og seiv om Oline tidde ville andre tale , de stumme vidner ville få mæle , veggene i stuen , trærne omkring den lille grav i skogen ; han Os-Anders ville gjøre hentydninger , Inger seiv ville røbe seg våken eller sovende . De var forberedt på det verste .
Hva annet kunne Isak gjøre enn ta saken med forstand ? Han skjønte nu hvorfor Inger hver gang hadde villet være alene med fødselen , alene utstå den store angst for fosterets velskapthet , alene møte faren . Tre ganger hadde hun gjentatt det . Isak rystet på hodet og syntes synd i henne for hennes vanskjebne , stakkars Inger . Han hørte om lappens sendelse med haren og han frikjente henne . Det førte til stor kjærlighet mellom dem , en gal kjærlighet , de koset seg til hverandre i faren , hun var full av rå sødme til ham og han ble gal og umåtelig efter henne , kvernkallen , kubben . Av skotøy så brukte hun kommager , men det var intet av lapp ved henne , hun var ikke liten og vissen men tvertimot makeløs og stor . Nu om sommeren gikk hun barbent og
61
hadde nakne legger høyt oppover , og disse nakne legger kunne han ikke få sine øyne ifra .
Hun vedble å synge salmestubber hele sommeren og å lære Eleseus bønner , men hun kom til å hate ukristelig alle lapper og gav ren beskjed til dem som dro forbi : De kunne være sendt av noen igjen , de hadde gjerne en hare i skinnsekken igjen , de skulle bare gå ! - En hare ? Hva for en hare ? - Nå , har du ikke hørt hva han Os-Anders gjorde ? - Nei . - Jeg er like sæl om jeg sier det ; han kom hit med en hare da jeg gikk med barn . - Skulle du ha hørt så galt ! Tok du skade ? - Det skjeller deg ikke , du skal bare gå ! Her har du ørlite å stikke i munnen og så skal du gå !
- Du skulle ikke ha en lærbot til kommagen min ? - Nei . Men jeg skal gi deg av en staur dersom at du ikke nu går !
Men en lapp han tigger ydmykt , men får han nei så blir han hevngjerrig og truer . Et lappepar med to barn kom forbi nybygget , barna ble sendt inn i stuen for å tigge , de kom tilbake og meldte at det var ingen i stuen . Familien stod en stund og talte det over på lappisk , så gikk mannen inn for å se . Han ble borte . Konen gikk efter , derpå barna , de ble alle stående i stuen og småpratet lappisk . Mannen stikker hodet inn i kammerset , det var heller ingen der . Stueklokken slår , familien lytter forundret og blir stående .
Inger må ha anet fremmedfolk ved gården , hun kom fort gående nedover lien , da hun ser det er lapper , og lapper som hun ikke engang kjenner , så sier hun bent ut : Hva dokker vil her ? Så dokker ikke at her var fritt for folk ? - Mja , sier mannen . - Inger vedblir : Dokker skal gå ut igjen herfrå .
Familien rykker seigt og motvillig ut . Vi ble stående og høre på stueklokken din , sier mannen , hun slo så navnkundig pent .
- Du skulle ikke ha en brødleiv til oss ? sier konen . - Hvor er dokker ifra ? spør Inger . - Ifra Vatnan på andre siden . Vi har gått i hele natt . - Hvor dokker skal hen ? - Over fjellet . -
62
Inger går og steller istand nisten , da hun kommer ut igjen tigger konen om et luetøy , om en dott ull , om en geitostbete , alt har hun bruk for . Inger har ikke tid , Isak og barna er på slåttmarken . Dokker skal bare gå , sier hun .
Konen sleskef : Vi så buskapen din oppi marken , det var dyr nett akkurat som alle stjerner på himmelen . - Navnkundig ! sa mannen også . Du skulle ikke ha et par gamle kommager ?
Inger lukker døren til huset og går tilbake til sitt arbeide i lien . Da ropte mannen noe som hun lot som hun ikke hørte og bare gikk videre , men hun hørte det godt : Er det så at du kjøper harer ?
Det var ikke til å misforstå . Lappen spurte kanskje i god tro , noen hadde innbilt ham det , han spurte kanskje i ond ; men Inger hadde iallfall fått et bud . Skjebnen varslet ....
Dagene gikk . Nybyggerne var sunne mennesker , det som komme skulle fikk komme , de gjorde sitt arbeide og ventet . De levet tett hos hverandre som dyr i skogen , de sov og spiste , det lidde så langt at de alt hadde prøvet den nye poteten og den var stor og melrik . Støtet - hvorfor kom ikke støtet ? Nu var det sist i august , snart kom september , skulle de spares vinteren over ? De levet stadig på vakt , hver kveld krøp de sammen i hiet lykkelige over at dagen var gått uten at noe hadde hendt . Slik gikk tiden til oktober da lensmannen kom med en mann og en veske . Loven skred innad døren .
Efterforskningen tok sin tid , Inger ble forhørt i enrom , hun nektet intet , graven i skogen ble åpnet og tømt , liket ble sendt til undersøkelse . Og det lille lik , det var pyntet i Eleseus sin dåpskjole og hadde luen med perlene på .
Isak ble likesom igjen vakt til mæle : Jaja nu er det så galt for oss som det kan bli , sa han . Jeg sier enda mitt samme at du skulle ikke ha gjort det . - Nei , svarte Inger . - Hvorledes bar du deg ad ? - Inger svarte ikke . - Og at du bent kunne få det over
63
ditt sinn ! - Hun var likeens skapt som jeg . Så snudde jeg henne rundt på ansiktet . - Isak rystet på hodet . - Og så ble hun død , fortsatte Inger og begynte å storgråte . - Isak tidde en stund : Jaja nu er det forsent å gråte , sa han . - Hun hadde brunt hår i nakken , hulket Inger .
Dermed endte det igjen . Og atter gikk dagene . Inger ble ikke satt fast , øvrigheten
brukte mildhet mot henne , lensmann Heyerdahl spurte henne ut som han ville ha spurt et annet menneske ut og sa bare : Det er sørgelig at slikt skal hende ! Da Inger spurte hvem som hadde meldt henne svarte lensmannen at det var ingen , det var mange , han hadde fått nyss om saken fra forskjellige kanter . Hadde hun ikke seiv delvis røbet seg til noen lapper ? - Inger : Jo hun hadde fortalt noen lapper om han Os-Anders som kom til henne med en hare midt på sommeren og gjorde barnet under hennes hjerte haremynt . Og hadde ikke Oline sendt haren ? - Det visste ikke lensmannen . Men korsom var så ville han ikke engang føre inn i sin protokoll slik uvitenhet og overtro . - Mor mi hun fikk se en hare da hun gikk med meg , sa Inger ....
Løen var ferdig , det ble et rommelig hus med høystål på begge sider og treskegulv i midten . Skjåen og de andre midlertidige steder ble nu rømmet og høyet bragt inn i løen , kornet ble skåret , tørket på staur og innkjørt , Inger tok gulrot og nepe opp . Alt var i hus . Nu kunne alt ha vært så godt , det var velstand på nybygget , Isak brøt atter nyland til telen kom og gjorde kornåkeren stor , og det var jordbryter han var ; men i november sa Inger : Nu kunne hun ha vært halvåret og ha kjent oss alle ! - Det er ingen råd med det nu , sa Isak .
Om vinteren tresket Isak kornet på det nye løegulv og Inger var med lange stunder og brukte tusten så godt som han , mens barna lekte oppi høystålene . Det ble stort og lubbent korn . Ut
64
på nyåret ble det fint sledeføre og Isak begynte å kjøre favnveden til bygden , han hadde faste kjøpere nu og fikk sin sommertørkede ved godt betalt . En dag så ble han enig med Inger om å ta den staute oksekalven som var unna Gullhorn og kjøre den ned til madam Geissler tillikemed en geitost . Madammen ble henrykt og spurte bare hva det kostet . - Ingenting , svarte Isak , lensmannen har betalt det før . - Gud velsigne ham , har han det ! sa madam Geissler og ble rørt . Hun sendte med til Eleseus og Sivert både billedbøker og kaker og leker . Da Isak kom hjem og Inger så sakene vendte hun seg bort og gråt . - Hva det er ? spurte Isak . - Inger svarte : Det er ikke noe . Rettnu så hadde hun vært årsgammel og kunne ha skjønt alt dette ! - Jaja , men du vet jo hvorledes at hun var , sa Isak for å trøste henne . Og dessforuten så kan det hende at det ikke går så galt . Jeg har fått spurt opp hvor han Geissler holder til . - Inger lyttet : Ja kan han hjelpe oss ? - Det vet jeg ikke . -
Så kjørte Isak kornet til kvernen og fikk det malt og kom hjem igjen med mel . Så begynte han i skogen igjen og hugget neste års favnved . Hans liv gikk fra ett arbeide til et annet efter årstidene , fra jorden til skogen og fra skogen til jorden igjen . Isak hadde nu arbeidet i seks år på nybygget og Inger i fem , alt kunne ha vært godt hvis det hadde vart . Det varte ikke . Inger hun slo veven og røktet sine dyr , hun sang også flittig salmer , men herregud for sang , hun var en klokke uten kolv .
Såsnart det ble fremkommelig i marken ble hun hentet ned i bygden til forhør . Isak måtte være igjen hjemme . Mens han gikk her alene foresatte han seg å gjøre turen over til Sverige og oppsøke Geissler , den snille lensmann ville kanskje enda engang vise sin vennlighet mot folkene på Sellanraa . Men da Inger kom tilbake hadde hun alt spurt seg for og fått litt rede på dommen : egentlig var det livsstraff , paragraf i , men . Se , hun hadde reist seg her midt i rettens helligdom og bare tilstått ; de
65
to bygdens vidner hadde sett medlidende på henne og sorenskriveren hadde spurt henne pent ut ; men hun ble allikevel den underlegne blant lovens lyse hoder . De høye her rer jur ister er så flinke , de kan paragrafer , de har lært dem utenat og husker dem , så lyse hoder er de. Og de er heller ikke uten privat forstand , ikke engang uten hjerte . Inger kunne ikke klage på retten ; hun nevnte ikke haren , men da hun under tårer bekjente at hun ikke hadde villet sitt vanskapte barn så ondt som å la det leve , så nikket sorenskriveren sakte og alvorlig . Men , sa han , du er jo seiv haremynt og har fått det bra i livet ? - Ja gudskjelov ! svarte Inger bare . Og hun fikk intet sagt om sin barndoms og ungdoms dulgte lidelser .
Men sorenskriveren måtte vel allikevel ha skjønt et og annet , han var seiv med klumpfot og hadde aldri kunnet danse . Dommen - nei det vet jeg ikke , sa han . Egentlig er det livsstraff , men . Og jeg vet ikke om vi får det ned i gradene , annen grad eller tredje grad , 15 til 12 år , 12 til 9 år . Det sitter noen menn og humaniserer straffeloven , de blir ikke ferdige . Men vi får håpe det beste , sa han .
Inger kom tilbake i sløv ro , det hadde vært unødvendig å arrestere henne . Et par måneder gikk , så en kveld Isak kom hjem fra fiskevannet hadde lensmannen og hans nye stevnevidne vært på Sellanraa . Inger var snill og glad til Isak og skrytte av ham skjønt han ikke hadde fått stort fisk .
Hva det var jeg skulle sagt , har her vært fremmede ? spurte han . - Fremmede ? Hva du spør for ? - Jeg ser nye fotefar her utenfor . De har gått i støvler . - Her har ikke vært andre fremmede enn som lensmannen og én til . - Nå . Hva de ville ? - Det skjønner du vel . - Kom de efter deg ? - Nei kom de efter meg ! Det var bare dommen . Og det skal jeg si deg , Isak , Vårherre han var nådig , det ble ikke det som jeg fryktet for . - Nå , sa Isak spent , så ble det kanskje ikke så lang tid ? - Nei bare noen år .
66
- Hvormange år ? - Jaja du vil nok synes det er mange år , men jeg takker Gud for livet !
Inger nevnte ikke tallet . Senere på kvelden spurte Isak hva tid de kom efter henne , men det visste hun ikke eller ville hun ikke oppgi . Hun var nu atter tankefull av seg og talte om at hun forstod ikke hvorledes alt skulle gå , men de fikk vel få Oline hit , og Isak visste heller ingen annen råd . Hvor ble forresten Oline av ? Hun kom ikke iår som hun pleiet . Var det hennes mening å bli borte for godt efter at hun hadde stelt alt avlage for dem ? De gjorde onnen , men Oline kom ikke . Skulle hun kanskje hen - tes ! Hun kom nok rekende , isteret , udyret .
Endelig en dag så kom hun . Maken til menneske , det var som om intet var foregått mellom henne og ekteparet , hun bandt endog på et par randete hoser til Eleseus , sa hun . - Jeg skulle nu se hvorledes at dokker hadde det på denne siden av fjellet , sa hun . - Det viste seg at hun hadde sine klær og ting liggende igjen i en sekk i skogen og var forberedt på å være .
Om kvelden tok Inger sin mann avsides og sa : Var det så at du ville prøve å finne han Geissler ? Nu er det mellom onnene .
Ja , svarte Isak , efterdi at Oline er her så går jeg imorgen tidlig .
- Inger var takknemlig her for . Og du skal ta med deg alle skillingene som at du eier og har , sa hun . - Nå , kan ikke du gjemme dem ? - Nei .
Inger gjorde stor niste istand straks og Isak våknet alt om natten og stelte seg ferdig . Inger fulgte ham ut på dørhellen og gråt ikke og klaget ikke , men hun sa : Det er nu så at de kan komme efter meg hva dag somhelst . - Vet du noe ? - Nei vet jeg noe ! Og det blir nu vel ikke for som først , men . Dersom at du nu bare fant han Geissler og fikk en og annen god råd .
Hva skulle Geissler kunne gjøre nu ? Intet . Men Isak gikk . Men jo , Inger hadde vel visst noe , hun hadde kanskje også
67
sørget for å få bud på Oline . Da Isak kom hjem fra Sverige var Inger blitt hentet . Oline var igjen hos de to barn .
Det var et tungt budskap for Isak å bli møtt med og han spurte med høy røst : Er hun reist ? - Ja , svarte Oline . - Hva dag var det ? - Dagen efter at du for . - Isak skjønte nu at Inger atter hadde villet ha ham bort og være alene med avgjørelsen , derfor hadde hun også bedt ham om å ta med alle pengene . A , Inger seiv kunne gjerne ha hatt noen små skillinger til den store reise !
Men nu var det så at småguttene de ble straks opptatt av den lille gule grisungen som Isak hadde med hjem . Det var nu forresten også det eneste han hadde med seg : hans adresse på Geissler var blitt foreldet , Geissler var ikke lenger i Sverige , men var vendt tilbake til Norge , han var iTrondhjem . Men grisungen hadde Isak båret på armen fra Sverige og gitt den melk av en flaske og sovet med den på brystet på fjellet ; han hadde villet glede Inger med den , nu lekte Eleseus og Sivert med den og hadde stor spas . Dette adspredte Isak litt . Dertil kom at Oline kunne hilse fra lensmannen at nu hadde staten endelig inngått på salget av Sellanraa , og Isak skulle bare komme ned på lensmannens kontor og betale . Dette var en god tidende og rykket Isak bort fra hans verste nedtrykthet . Skjønt han alt var trett og utgått tok han ny niste i sekken og gav seg avgårde til bygden straks . Han hadde vel et lite håp om å rekke Inger enda .
Det glapp , Inger var reist på 8 år . Isak ble tom og mørk og hørte bare et og annet ord av det lensmannen sa : At det var bedrøvelig at slikt skulle skje . Han håpet at det ble Inger en lærepenge , så hun omvendte seg og ble et bedre menneske og ikke drepte sine barn !
Lensmann Heyerdahl var blitt gift ifjor . Hans kone ville ikke være mor og skulle ingen barn ha , takk . Hun hadde heller ingen .
Endelig kan jeg avslutte saken Sellanraa , sa lensmannen . Det
68
kongelige departement har gått inn på salget noenlunde efter mitt forslag . - Nå , sa Isak . - Det har tatt tid , men jeg har den tilfredsstillelse at mitt arbeide ikke har vært forgjeves . Det som jeg skrev er gått igjennom nesten til punkt og prikke . - Til punkt og prikke , sa Isak og nikket . - Her er skjøtet . Du kan få det tinglest på første ting . - Ja , nikket Isak . Hva har jeg å betale ?
- Ti daler årlig . Ja her har departementet gjort en liten forandring : ti istedetfor fem daler året . Jeg vet ikke hvorledes du tar det ? - Dersom at jeg bare klarer det , sa Isak . - Og i ti år . - Isak så forskremt opp . - Ja departementet vil ikke på annen måte , sa lensmannen . Og det er heller ingen betaling for så stor eiendom , dyrket og oppbygget som den nu står der .
Isak hadde de ti daler for iår , han hadde fått dem for favnved og for geitosten som Inger hadde spart ihop . Han betalte . Så hadde han litt til rest .
Det er virkelig et hell for deg at ikke departementet har fått nyss om din kones adferd , sa lensmannen . Ellers ville det kanskje ha fått en annen kjøper . - Nå , sa Isak og spurte : Og så er hun nu reist for godt på 8 år ? - Ja det kan ikke omgjøres , rettferdigheten måtte ha sin gang . Hennes dom er forresten mildere enn mild . Nu er det ett for deg å gjøre : du må hugge opp klart skjell mellom deg og staten . Hugg rubb og stubb , i rett linje efter de merker jeg har utpekt og ført inn i min protokoll . Veden blir din . Jeg skal komme og se på det senere .
Isak vandret hjem .
VIII
årene går fort ? Ja for den som eidet er .
Isak hadde ikke alderen og avkreftelsen , for ham ble årene lange . Han arbeidet på sin gård og lot sitt jernskjegg vokse som det ville .
Nu og da avbrøtes ensformigheten i ødemarken ved en lapp som gikk forbi eller en hendelse med et eller annet dyr i buskapen , så ble alt som før igjen . Engang så kom mange karer gående , de hvilte på Sellanraa og spiste og fikk melk , de spurte Isak og Oline ut om stien over fjellet , de skulle gå opp telegraflinje , sa de. En annen gang så kom Geissler - ingen mindre enn Geissler . Han kom sannelig fri og frels spaserende opp fra bygden og hadde med seg to mann med mineredskaper og hakke og spade .
Den Geissler ! Han var den samme som før , uforandret , han hilste goddag , talte med barna , gikk inn i stuen og kom ut igjen , så jordet over , åpnet dører til fjøs og høyhus og kikket inn . Utmerket ! sa han . Isak , har du de småstenene enda ? - Småstenene ? spurte Isak . - De små tunge stenene som gutten din lekte med da jeg var her engang ?
Stenene de var kommet ut i skjåen og lå som vekt på hver sin musefelle og nu ble de hentet frem . Lensmannen og de to menn undersøkte dem og talte om dem , slo litt på dem , veiet dem i hånden . Blåkobber ! sa de. - Kan du være med oppi fjellet og vise oss hvor du har funnet dem ? sa lensmannen .
Det bar tilfjells med allesammen og det var ikke langt til finnestedet , men de vandret allikevel i fjellet et par dager og søkte efter metallårer og skjøt skudd . De kom ned til gården med to poser tunge av småsten .
Isak hadde nu fått talt med Geissler om hele sin stilling , om gårdkjøpet som var blitt på et hundre daler i stedet for femti .
70
- Ja det spiller ingen rolle , sa Geissler lettvint . Du har kanskje verdier for tusener her oppi fjellet ditt . - Nå , sa Isak . - Men du skal få tinglest skjøtet så fort som råd er . - Ja . - Så ikke staten begynner å krangle med deg , forstår du . - Isak forstod . Men det verste er med ho Inger , sa han . - Ja , sa Geissler og grundet usedvanlig lenge for ham å være . Saken kunne kanskje opptas igjen . Når alt kom for en dag ville hun vel få litt nedsettelse i straffen . Men vi kunne kanskje søke om benådning og oppnå omtrent det samme med det . - Nå , mener Dokker det . - Men benådning kan vi ikke søke om enda . Det må gå noen tid . Hva jeg skulle sagt : Du har vært hos min familie både med slakt og geitost , hva skylder jeg ? - Nei lensmannen har betalt så meget før . - Jeg ? - Og vært oss så meget til hjelp . - Nei , sa Geissler kort og la opp noen dalersedler . Ta det der ! sa han .
Det var mann som ikke ville ha noe gratis , og penger lot det til å ligge nok av igjen i lommeboken , så tykk var den . Gud vet om det virkelig var så rikt med ham .
Men hun skriver at hun har det bra , sa Isak som bare tenkte på sitt . - Nå , din kone ? - Ja . Og siden at hun fikk den lille piken - hun har fått en stor og velskapt pike . - Det er utmerket ! - Ja og siden så hjelper de henne allesammen og er snille , sier hun .
Geissler sa : Nu sender jeg disse småstenene til noen bergkyndige og får vite hva som bor i dem . Er det ordentlig med kobber så får du mange penger . - Nå , sa Isak . Og hva tid tror Dokker at vi kan søke om benådning ? - Om noen tid . Jeg skal skrive for deg . Jeg kommer igjen senere . Hva var det du sa , har din kone alt fått et barn siden hun reiste ? - Ja . - Så har de transportert henne fruktsommelig herfrå . Det hadde de ikke lov til . - Nå . - Det er en grunn mere til å slippe henne ut om en tid . - Det måtte ha vært så vel ! sa Isak takknemlig .
Isak kjente ikke til at myndighetene alt hadde måttet for-
71
fatte mange og lange skrivelser frem og tilbake om den fruktsommelige kone . De hadde i sin tid unnlatt å arrestere henne på hjemstedet av to grunner : de manglet arresthus til henne i bygden og de ville være milde . Følgen ble uberegnelig . Senere da Inger skulle hentes hadde ingen spurt om hennes tilstand og hun seiv hadde intet sagt . Kanskje hadde hun også tiet med vilje for å ha et barn i sin nærhet i de onde år : når hun oppførte seg godt ville hun vel få se det nu og da . Kanskje hadde hun bare vært sløv og gått likegyldig med på å bli leiet hjemmefra tross sin tilstand ....
Isak arbeidet og strevet , han grøftet og brøt på sin innmark , han hugget skjell mellom seg og staten , veden ble atter et års favnved . Men da han ikke lenger hadde Inger å gjøre seg grom for så slet han mere av vane enn av velbehag . Der hadde han nu også ved to ting forsømt å få skjøtet tinglest fordi det ikke lå ham på hjerte , endelig nu i høst hadde han hatt tiltak til å få det gjort . Det var ikke som det skulle være med ham . Tålsom og sindig - javisst var han det , men han var tålsom og sindig fordi han hadde fått helde på . Han fant frem skinn fordi det skulle gjøres , geitskinn , kalvskinn , han la dem i elven og røytet dem , la dem i bark , gjorde dem ferdige til fottøy . Han tok av om vinteren , allerede ved første tresking tok han av sitt såkorn for neste vår for å ha det gjort , det var best å ha det gjort , han var ordensmann . Men det var blitt grått og ensomt for ham , åja herregud , ugift mann igjen og alt ihop .
Hva glede var det for ham nu å sitte om søndagen i sin stue , vasket og i pen rød skjorte , når han ikke hadde noen å være pen for mere ! Søndagene var de lengste av alle dager , de fordømte ham til lediggang og traurige tanker , han måtte bare drive om på jordet og se på alt som skulle være gjort . Hver gang hadde han småguttene med , alltid en av dem på armen . Det var trøysomt å høre på deres prat og svare på deres spørsmål .
72
Gamle Oline hadde han fordi han ikke hadde noen annen . Oline var i grunnen slett ikke så gal å ha , hun kardet og spant og bandt hoser og votter og ystet geitost hun også ; men hun hadde ingen lykkelig hånd og hun arbeidet uten kjærlighet , intet av det hun tok sine hender i tilhørte henne . Der hadde nu Isak engang i Ingers tid kjøpt en såre pen dåse hos handelsmannen , den hadde plass på hyllen , var av krus og hadde et hundehode på lokket , egentlig var det vel et slags røktobakksdåse , Oline tok lokket av og slapp det i gulvet . Inger hadde efterlatt seg noen avleggere av fuksia i en kasse , de stod under glass , Oline tok glassene av og trykket dem hårdt og ondt på igjen - dagen efter var alle avleggerne døde . Det har vel ikke vært så lett for Isak å se på dette , han satte kanskje opp en mine , og da det ikke var noe bløtt eller svaneaktig ved ham så var det kanskje en farlig mine . Oline var seig og melet , hun mukket : Kunne jeg for det !
Ja , sa Isak , det vet jeg ikke , men du kunne ha latt det være .
- Jeg skal ikke røre blomstene hennes mere , sa Oline da . Men nu var de døde .
Og hva kom lappene så ofte innom Sellanraa for nu mere enn før ? Os-Anders , hva ærend hadde han her , kunne han ikke bare gå forbi ? Han kom to ganger over fjellet på en sommer og Os-Anders hadde jo ingen ren å se til , men levet av å tigge og være hos andre lapper . Når han kom til nybygget slapp Oline alt sitt arbeide og begynte å sladre med ham om folk fra bygden , når han gikk igjen hadde han sekken tung av mangt og meget . Isak tidde sindig i to år .
Så skulle Oline ha nye sko igjen og da tidde han ikke lenger . Det var om hosten og Oline slet sko hver dag i stedet for å gå i kommager eller tretøfler . Isak sa : Det er fint vær om dagen . Hm ! - Slik begynte han . - Ja , sa Oline . - Var det ikke så , Eleseus , at du fikk det til ti geitoster på hyllen imorges ? spurte Isak . - Jo , svarte Eleseus . - Nu er det ikke mere enn som ni . -
73
Eleseus talte over igjen og husket seg om i sitt lille hode og sa : Ja og så den som at han Os-Anders fikk . Så blir det ti.
Taushet rundt i stuen . Lille Sivert skulle jo også telle og gjentok brorens ord : Så blir det ti.
Taushet rundt igjen . Da måtte Oline endelig forklare seg : Ja han fikk en ørliten ost , jeg trodde ikke det skulle gjøre noe . Men barna er ikke store før at de viser hva som bor i dem . Og at jeg kan skjønne eller utregne hvem det er de slekter på ! For det er nu ikke på deg , Isak , det vet jeg .
En hentydning , som Isak måtte avvise : Barna er bra nok . Men kan du si meg hva det er for velgjerninger han Os-Anders har gjort meg og mine ? - Velgjerninger ? sier Oline . - Ja . - Han Os-Anders ? sier hun . - Ja ? Siden at jeg skylder ham geitoster ? - Oline har fått tid på seg og gir følgende svar : Nei gud bevare meg for deg , Isak ! Er det jeg som har begynt med han Os-Anders ? Dersom at jeg så meget som tok han på tungen så la meg aldri komme levende av flekken !
Briljant . Isak må gi seg som så mangen gang før .
Oline gav seg ikke : Og er det så at jeg skal gå snoft barfotet her imot vinteren og ikke eie det Gud har skapt til sko på føttene så skal du la meg vite det . Jeg ordet om sko for både tre og fire uker siden , men jeg ser ikke tegn til dem , og her går jeg som jeg gikk . - Isak spurte : Hva det er som mankerer tretøflene dine siden du ikke bruker dem ? - Hva som mankerer dem ? spør Oline overrumplet . - Ja det må jeg spørre om ? - Tretøflene ? - Ja ? - Du nevner ikke at jeg karder og spinner og steller dyrene og holder barna flidd , det nevner du ikke . Og korsom er så gikk vel heller ikke konen din som er på straff - hun gikk vel heller ikke barfotet i sneen . - Nei hun gikk i tretøfler , sa Isak . Og når at hun skulle til kirke eller til ordentlig folk så gikk hun i kommager , sa han . - Jaja , svarte Oline , hun var nu så meget grommere ! - Ja det var hun . Og når at hun gikk i kommagene
74
om sommeren så hadde hun bare klinke klare sennegress i dem . Men du - du bruker hoser i skoene hele året rundt .
Oline sa : Hva som det angår så får jeg vel tretøflene utslitt . Jeg trodde ikke det hastet med å slite ut ens ærend så gode tretøfler . - Hun talte sakte og melet , men hun halvlukket øynene og var god og snedig : Ho Inger , sa hun , byttingen som vi kalte henne , hun gikk nu blant mine barn og lærte både det ene og det andre i alle de år . Nu har vi takken . Når datter min i Bergen går med hatt så er det kanskje det ho Inger gjør sørover også , at hun er reist til Trondhjem for å kjøpe seg en hatt , hehe .
Isak steg opp og ville gå ut . Men nu hadde Oline åpnet for sitt hjerte , for sin skatt av sorthet , ja hun utstrålte mørke og tilstod at ingen av hennes døtre var opprevet i ansiktet som et ildsprutende rovdyr , kan jeg gjerne si , men derfor fikk de nu være bra nok . Det var ikke alle som kunne ha håndlag til å drepe barn .
- Nu varer du deg ! ropte Isak , og for å gjøre seg soleklart forstått la han til : Ditt fans kvinnfolk !
Men Oline varet seg ikke , nei hehe ! sa Oline og så til himmels og antydet at det i grunnen var et misbruk av haremynthet å gå med det slik som visse folk . Det kunne nu være måte på !
Isak var vel glad til at han endelig slapp ut av huset . Og hva annet hadde han å gjøre enn å skaffe Oline sko ? En jordbryter i skogen , han var ikke engang litt gudenes like og kunne legge armene over kors og si til sitt tyende : Gå ! En husholderske så uunnværlig , hun var i sikkerhet hva hun så sa og gjorde .
Nettene er kjølige og med fullmåne , myrene stivner til så de til nød bærer en mann , om dagen tiner solen dem opp igjen og gjør dem ufremkommelige . Isak går til bygden en kjølig natt for å bestille sko til Oline . Han har med seg to geitoster til madam Geissler .
Midtveis til bygden har nu den neste nybygger nedsatt seg . Han var vel en mann med middel siden han hadde hatt byg-
75
ningsfolk fra bygden til å tømre hus for seg og dertil leiehjelp til å pløye opp en lapp sandmyr til potet ; han gjorde lite eller intet seiv . Mannen var Brede Olsen , lensmannskar og stevnevidne , en mann å ta til når doktoren skulle hentes eller når prestefruen skulle ha slaktet sin gris . Han var ennu ikke tredve år , men hadde fire barn å forsørge , omframt konen som også var barn godt nok . A Bredes middel var vel ikke så stor , det kastet ikke ordentlig av seg å være pott og panne og fare omkring på panting ; nu ville han prøve jordbruk . Han hadde lånt i banken til sitt hus i marken . Hans sted hette Breidablik , det var lensmann Heyerdahls frue som hadde gitt ham dette herlige navn til stedet .
Isak haster forbi nybygget og gir seg ikke tid til å gå innom , men det er alt fullt av barn i glassvinduet så tidlig på morgningen det er . Isak skynder seg fordi han akter å komme tilbake så langt som hit på neste nattføre . Det er meget en mann i ødemarken skal tenke ut og få til å høve på beste måte . Han har det ikke nettopp så overhendig travelt med arbeide just nu , men han har hugsott for småguttene som er igjen hjemme hos Oline .
Mens han nu går minnes han sin første vandring her . Tiden er lakket , de to siste årene har vært lange ; meget har vært godt på Sellanraa og noe har vært ondt , åja herregud ! Nu var det altså blitt en ny rydning i marken , Isak kjente seg godt igjen her , det var et av de vennlige steder som han seiv hadde undersøkt på sin vandring , men derpå gått forbi . Her var nærmere bygden , javel , men skogen var ikke så god ; her var flate , men myr ; jorden var lett å bryte , men vanskelig å grøfte . Den gode Brede hadde nok ikke aker om han snudde myr ! Og hva var meningen , ville ikke Brede sette opp et skur i enden av høyhuset til redskaper og kjøredoninger ? Isak la merke til at en kjerre stod midt ute på gården , under åpen himmel .
76
Han utretter sitt ærend hos skomakeren , og madam Geissler hun er nu reist herfrå , så han selger sine geitoster til handelsmannen . Så går han hjemover om kvelden . Det fryser mere og mere på så det er lett å gå , men Isaks gang er tung . Gud vet hva tid Geissler nu kom igjen siden konen var reist , kanskje kom han aldri igjen . Inger var borte , tiden gikk .
Han går ikke innom Bredes nu på tilbakeveien heller , nei han gjør en bue utenom Breidablik og kommer seg forbi . Han vil ikke tale med folk , han vil bare gå . Enda står kjerren til Brede der , skal tro om den blir stående ? tenker han . Nå , enhver har sitt ! Nu har jo han seiv - Isak seiv - både kjerre og skur til den , men han er ikke derfor bedre faren : hans hjem er bare halvt , det var engang helt , nu er det halvt .
Da han høyt på dag er kommet så langt frem at han ser sitt hjem borti lien lysner hans sinn skjønt han er trett og utgått efter et par døgns vandring : Husene står , røk stiger opp fra takpipen , begge småguttene er ute , såsnart de ser ham kommer de imot ham . Han går inn , i stuen sitter to lapper , Oline reiser seg overrasket opp fra krakken og sier : Hva - er du alt der ! Hun koker kaffe på komfyren . Kaffe ? Kaffe !
Isak har nok merket det før : når Os-Anders eller andre lapper har vært her så koker Oline kaffe i Ingers lille kjel i lang tid bakefter . Hun gjør det når Isak er i skogen eller på marken , og når han kommer uforvarende på henne og ser det så tier han . Men han vet at han er blitt en geitost eller en dott ull fattigere for hver gang . Derfor er det bra gjort av Isak at han ikke tar Oline mellom fingrene og klemmer henne istykker for hennes nederdrektighet . I det hele tatt prøver sannelig Isak å bli et bedre og bedre menneske , hva han nu mener med det , enten han gjør det for husfredens skyld eller han håper at Gud snarere vil gi ham Inger igjen derved . Han har hang til grublisering og overtro , seiv den bondefulhet han har er troskyldig . Her først på høs-
77
ten viste det seg at torvtaket på hans stall begynte å sige ned på hesten , da tygget Isak et par ganger i sitt jernskjegg , men derpå smilte han som en mann som forstod en spøk og stivet taket opp igjen med sperrer . Ikke et ondt ord unnslapp ham . Et annet trekk : Skjåen som han hadde alt sitt matforråd i var reist på bare høye stenføtter på novene . Nu kom det småfugl inn i skjåen gjennom de store gap i muren og flakset rundt derinne og fant ikke ut igjen . Oline klaget over at titingen hakket i matvarene og labbet på spekekjøttet og gjorde det som verre var på det . Isak sa : Det er nu galt at småfuglene skal komme inn og ikke finne veien ut igjen ! Og midt i en travel tid brøt han sten og la gapene i muren igjen .
Gud vet hva han mente med det , om han håpet å få Inger igjen med det første når han oppførte seg så godt .
IX
ÅRENE GÅR .
Det kom atter en ingeniør med formann og to arbeidskaret til Sellanraa og de skulle atter gå opp telegraflinje over fjellet . Som de nu skred frem ville linjen bli liggende litt ovenfor husene , en ben vei ville bli hugget i skogen , det skadet ikke , det gjorde stedet mindre øde , verden slapp inn og lyste .
Ingeniøren sa : Dette stedet blir nu midtpunktet mellom to dalfører , du vil kanskje bli tilbydd oppsynet med linjen til begge kanter . - Nå , sa Isak . - Du vil få en fem og tyve daler om året .
- Nå , sa Isak , men hva har jeg å gjøre for det ? - Holde ledningen istand , reparere tråden når den slites av , rydde bort busker som vokser opp i linjen . Du får en liten pen maskin på veggen som viser deg når du skal ut . Og da må du kaste alt du har i hendene og gå .
78
Isak tenkte på det : Jeg kunne påta meg arbeidet om vinteren , sa han . - Hele året , sa ingeniøren , hele året naturligvis , sommer som vinter . - Isak erklærte : Vår og sommer og høst har jeg jordarbeide og får ikke tid til annet .
Da måtte ingeniøren se på ham en god stund før han gjorde følgende forbausede spørsmål : Kan du tjene mere med det ?
- Tjene ? sa Isak . - Om du tjener mere på jordarbeide de dagene du kunne være på linjeoppsyn ? - Ja det vet jeg ikke , svarte Isak . Det er nu så at det er jorden jeg er her for . Jeg har mange mennesket og enda flere dyr å holde liv i . Vi lever av jorden . - Jaja , jeg kan by posten til en annen , sa ingeniøren .
Denne trussel syntes sannelig bare å lette Isak og han ville vel nødig gjøre den høye herre imot , han forklarte seg : Det er nu så at jeg har hest og fem kyr omframt oksen . Så har jeg tyve sauer og seksten geiter . Dyrene de gir oss mat og ull og skinn , de må ha for . - Ja det er klart , sa ingeniøren kort . - Jaja . Og nu sier jeg ikke mere enn at hvorledes skulle jeg skaffe for til dem når at jeg måtte bort i onnetider og gå efter telegrafen ? - Ingeniøren sa : Vi taler slett ikke mere om det . Mannen her nedenfor skal få oppsynet , Brede Olsen , han tar det nok gjerne . - Ingeniøren vendte seg til sine folk med et par ord : La oss komme videre , gutter !
Nu skjønte vel Oline på tonen at Isak hadde vært stiv og urimelig , det måtte kunne komme henne tilgode : Hva det var du sa , Isak : seksten geiter ? Det er nu ikke mere enn som femten , sa hun . - Isak så på henne . Og Oline så på ham igjen , midt i ansiktet . - Er det ikke seksten geiter ? spurte han . - Nei , sa hun og så hjelpeløst på de fremmede over hans urimelighet . - Nå , sa Isak sakte . Han fikk fatt i noe av sitt skjegg med tennene og begynte å bite i det .
Ingeniøren og hans folk gikk .
Hvis det nu hadde vært Isak om å gjøre å vise seg misfornøyd
79
til Oline og kanskje lemleste henne så hadde han godt høve , å et himmelsk høve , de var igjen alene i stuen , småguttene var fulgt efter de fremmede og var blitt borte . Isak stod der midt på gulvet og Oline satt ved kokeovnen . Isak kremtet et par ganger for å la forstå at han ikke var langt fra å tale . Han tidde . Det var hans sjelsstyrke . Hadde han ikke rede på sine egne geiter som på sine ti fingrer , var konen gal ! Skulle noen bli borte av dyrene i fjøset som han omgikkes personlig og snakket daglig med , geitene som var seksten i tall ! Så hadde vel Oline borttusket den ene geiten igår da konen på Breidablik var her og så seg om . Hm ! sa Isak og var på ytterste nippet til å si mere . Hva hadde Oline gjort ? Det var kanskje ikke likefrem mord , men det var ikke langt unna . Han kunne tale i dødelig alvor om den sekstende geiten .
I all evighet kunne ikke Isak stå der på gulvet og tie . Han sa : Hm . Nå , det er ikke mere enn som femten geiter nu ? - Nei , svarte Oline mildt . Ja du kan nu seiv telle dem , jeg får det ikke til mere enn som femten .
Nu , i dette øyeblikk kunne han gjøre det : strekke ut hendene og forandre Oline betydelig av figur bare med et godt grep . Det kunne han . Han gjorde det ikke , men han uttalte kjekt idet han gikk til døren : Jeg sier ikke mere just nu ! Dermed gikk han ut som om det neste gang ikke skulle mangle på ordentlige ord fra hans side .
Eleseus ! ropte han .
Hvor var Eleseus , hvor var begge barna blitt av ? Faren hadde et spørsmål til dem , de var store gutter nu , de hadde øynene med seg . Han fant dem under løegulvet , de var krøpet innerst inn og var usynlige , de forrådte seg ved en engstelig hvisken . Så kom de frem som to syndere .
Saken var at Eleseus hadde funnet en stubb farveblyant efter ingeniøren og da han ville løpe efter med den var de skrevende
80
voksne karer alt et godt stykke oppe i skogen , Eleseus stanset . Den tanke oppstod i ham at han kanskje kunne beholde blyanten - tenk , om han kunne det ! Han fikk med seg lille Sivert så han ikke skulle være rent alene mann om det og de krøp begge to inn under løegulvet med byttet . A den blyantstubben - en merkelighet i deres liv , et under ! De fant spåner og skrev dem ut med tegn , og blyanten viste rødt med den ene enden og blått med den andre ; guttene skiftet til å bruke den . Da faren kalte så nødvendig og høyt hvisket Eleseus : De fremmede er vel kommet tilbake efter blyanten ! Gleden var borte med ett , ble sopt ut av deres sinn , og deres små hjerter begynte å slå og regjere hårdt . Brødrene krøp frem : Eleseus holdt blyanten frem i armlengde ut imot faren at her var den og de hadde ikke gjort den istykker , men gid de aldri hadde sett den for sine øyne . -
De så ingen ingeniør . Deres hjerter stilnet igjen , de følte en guds lykke i seg efter spenningen .
Det var en kone her igår , sa faren . - Ja ? - Konen her nedenfor . Så dokker da hun gikk igjen ? - Ja ? - Hadde hun en geit med seg ? - Nei , sa småguttene . En geit ? - Hadde hun ikke en geit med seg da hun gikk hjem igjen ? - Nei . Hva for en geit ?
Isak grundet og grundet . Om kvelden da buskapen kom hjem fra marken talte han geitene først én gang : det var seksten . Han talte dem engang til , talte dem fem ganger - det var seksten geiter . Ingen var borte .
Isak pustet lettet . Hvorledes var dette å forstå ? Oline , kreaturet , hadde vel ikke kunnet telle til seksten . Han sa til henne i en ergerlig tone : Hva du farer og våser med , det er jo seksten geiter ? - Er det seksten geiter ? spurte hun uskyldig . - Ja . - Nå . Jaja . - Jo du er så meget til regnemester at . - Oline svarte hertil stille og forurettet : Når at alle geitene er her så har gudskjelov ikke ho Oline ett opp noen av dem . Det er jeg glad for på hennes vegne !
81
Hun forvillet ham med dette puss og fikk ham til å slå seg til ro . Han talte ikke buskapen mere , det fait ham således ikke inn å telle sauene . Naturligvis var ikke Oline så verst , hun holdt et slags hus for ham og stelte hans dyr , hun var bare så dum at hun skadet seg seiv og ikke ham . La henne gå der og leve , hun var ikke mere verdt . Men det var grått og gledesløst å være Isak i et slikt liv .
Årene var gått . Nu var det grodd gress på stuetaket , ja endog løetaket som var flere år yngre stod grønt . Skogens innfødte , markmusen , var forlenge siden kommet i skjåen . Det svirret av meiser og annen småfugl på nybygget , her var orre oppi lien , ja her var kommet skjur og kråke . Men det forunderligste skjedde siste sommer at det kom måse opp fra kysten , kom mange mil opp fra kysten og satte seg på dette jorde i ødemarken . Så kjent var nybygget blitt blant all skapningen ! Og hva tror vi at Eleseus og lille Sivert fikk for tanker da de så måsene ? Å det var fremmede fugler ytterst langt ifra , det var ikke mange av dem , men det var seks stykker , hvite , akkurat ens , de gikk tilfots på marken fra og til , stundom bet de i gresset . - Far , hva er de kommet hit for ? spurte småguttene . - Fordi de venter uvær i havet , svarte faren . - Å det var dunkelt og rart med de måsene !
Og megen annen nyttig og god lærdom gav Isak sine barn . De var så gamle nu at de skulle ha vært på skole , men skolen lå mange mil ned i bygden og var ikke å nå . Isak hadde seiv lært guttene ABC om søndagene , men for noen slags høyere undervisning lå heller ikke han , lå heller ikke denne fødte jordbryter nei ; katekisme og bibelhistorie hvilte derfor rolig på hyllen hos geitosten . Isak måtte mene at boklig uvitenhet var til en viss grad mennesket en kraft , slik lot han barna vokse opp . De var begge to hans glede og velsignelse , Isak måtte ofte minnes da de var små og deres mor hadde nektet ham å løfte dem fordi han hadde kvae på hendene . Ho , kvae , det reneste i livet ! Tjære og
82
geitmelk og for eksempel marv - sunt og fortreffelig det også ; men kvae , furukvae - ti stille !
Ja der gikk da barna i et paradis av skitt og vankundighet ; men de var pene barn når de en sjelden gang fikk vasket seg , og lille Sivert han var likefrem en kjernekar , men Eleseus han var finere og dypere . - Ja men hvorledes kan måsene vite at det blir uvær ? spurte han . - De er værsyke , sa faren . Men dessforuten så er det ingen mere værsyk enn fluen , sa han , hvorledes det nu kan ha seg med henne , om at hun får gikt eller blir svimmel eller ikke . Men slå aldri efter fluen , for så blir hun bare verre , sa han . Husk på det , gutter ! Kleggen han er av et annet slag , han dør seiv . Best som det er så kommer kleggen en dag om sommeren og best som det er så er han like så snoft borte igjen .
- Hvor blir han av ? spurte Eleseus . - Hvor han blir av ? Fettet størkner i han så han blir liggende !
Hver dag fremover mere lærdom : Når de hoppet ned fra høye stener skulle de holde tungen godt inn i munnen og ikke få den mellom tennene . Når de ble større og skulle ha god lukt på seg til kirke skulle de gni seg med litt reinfann som vokste oppi lien . Faren var full av visdom . Han lærte barna om stener og om flint , at den hvite stenen var hårdere enn som den grå ; men da han fant flint måtte han også finne en kåte som han kokte i lut og gjorde knusk av . Så slo han ild til dem . Han lærte dem om månen at når de kunne gripe inn i den med venstre hånd så var den voksende , og når de kunne gripe inn i den med høyre hånd så var den fallende - husk på det , gutter ! En sjelden gang drev Isak det for vidt og ble selsom : engang kom han med en uttalelse som gikk ut på at det var vanskeligere for en kamel å komme i himmelen enn for et menneske å træ i et nåløye . En annen gang da han underviste om englenes glans sa han at de hadde spikret stjerner under skohælene i stedet for hæljern . God og trohjertig lære som høvet til nybygget , skolelæreren
83
nede i bygden ville smile av den , Isaks barn næret passe sterkt sitt drømmeliv med den . De ble opplært og tildannet for deres egen snevre verden , hva kunne være bedre ? Om høsten i slaktingen var guttene meget nysgjerrige og meget redde og tunge av sinn for dyrene som skulle dø . Der måtte nu Isak holde med én hånd og stikke med den andre , og Oline hun rørte i blodet . Gammelbukken ble leiet frem , vis og skjegget , småguttene stod på hjørnet og kikket . - Det er en svinaktig kold vind iår , sa Eleseus og snudde seg bort og tørket øynene . Lille Sivert han gråt mere ugenert og kunne ikke bare seg , men ropte : Nei stakkars gammelbukken ! Da bukken var stukket kom Isak frem til sine små og gav dem følgende lære : Dokker skal aldri stå og si stakkars og ynke et slaktoffer . For så blir det bare seiglivet . Husk på det !
Slik var årene gått , og nu begynte det å bli vår engang til .
Inger hadde skrevet igjen at hun hadde det bra og lærte meget i anstalten . Hennes lille pike var stor og hette Leopoldine efter den dag hun var født , den 15. november . Hun kunne alle ting og hadde geni for hekling og søm , ja det var utmerket pent , det være seg på tøy eller stramei .
Det merkelige ved dette siste brev var at Inger seiv hadde bokstavert og skrevet det . Isak var ikke likere kar , han måtte få brevet lest hos handelsmannen nede i bygden ; men da han hadde fått det inn i sitt hode satt det også der , han kom hjem og kunne det utenat .
Nu satte han seg med stor høytidelighet ved bordenden , bredte brevet ut og leste det for småguttene . Oline kunne også gjerne se at han leste flytende skrift , men ellers henvendte han ikke et ord til henne . Da han var ferdig sa han : Der kan dokker høre , Eleseus og Sivert , det er mor dokkers som seiv har skrevet dette brev og har lært så meget av alt slag . Og den ørpitterlille søster dokkers hun kan mere enn som vi allesammen .
84
Husk på det ! - Barna satt og undret seg stille . - Ja det er gromt ! sa Oline .
Hva mente hun ? Dro hun Ingers sannferdighet i tvil ? Eller hadde hun mistanke til Isaks lesning ? Det var ikke godt å utgrunde Olines sanne mening når hun satt med sitt saktmodige ansikt og sa tvetydigheter . Isak besluttet ikke å ense henne .
Og når at nu mor dokkers kommer hjem så skal dokker også lære å skrive , sa han til småguttene .
Oline flyttet pånoenklær som hang til tørk ved ovnen , flyttet på en gryte , flyttet på klærne igjen og gav seg i det hele tatt noe å gjøre . Hun tenkte hele tiden . - Når at det blir så gromt her i skogen så kunne du ha kjøpt med deg en mark kaffe til huset , sa hun til Isak . - Kaffe ? sa Isak . Det unnslapp ham . - Oline svarte rolig tilbake : Til denne tid har jeg kjøpt ørlite av min egen middel , men .
Kaffe som var en drøm og et eventyr for Isak , en regnbue ! Oline apet naturlig vis , han ble ikke sint på henne ; men endelig kom den sentenkte mann til å huske på Olines tuskhandel med lappene og han sa arg : Ja jeg skal kjøpe kaffe til deg ! Var det en mark du nevnte ? Du skulle ha nevnt et pund . Det skal såvisst ikke mankere ! - Du gjør ikke å ape , Isak . Han Nils bror min har kaffe , hernede hos han Brede på Breidablik har de kaffe . - Ja for de har ikke melk , eier ikke melk . - Hva det nu kan være med det . Men du som vet så meget og kan lese skrift . nett akkurat som en simle hun renner - du vet vel at kaffe det er det i hvermanns hus . - Kreatur ! sa Isak .
Da satte Oline seg ned på krakken og ville ingenlunde tie : Og hva som angår ho Inger , sa hun - dersom at jeg tør nevne så stort et ord . - Du kan si just det du vil . Jeg estimerer deg ikke . - Hun kommer hjem og har lært alt. Så har hun vel perler og fjær på hatten ? - Ja det har hun vel . - Jaja , sa Oline , hun kan nu takke meg ørlite for all den storheten hun er kommet til .
85
- Deg ? spurte Isak . Det unnslapp ham . - Oline svarte ydmyk : Eftersom at jeg var et ringe redskap til å få henne bort .
Det kunne ikke Isak si noe til , alle hans ord stoppet opp , han satt og stirret . Hørte han rett ? Oline så ut som om hun ikke hadde sagt noen ting . Nei i en ordstrid ble Isak borte .
Han drev ut og var mørk i hu . Oline , dette dyr som næret seg av ondskap og ble fet - å det var vel galt av ham at han ikke hadde slått henne ihjel alt det første året ! tenkte han og brisket seg for seg seiv . Det skulle han ha vært kar for , tenkte han videre . Kar - han ? Ingen kunne være frykteligere .
Og nu følger et løyerlig opptrinn : han går i fjøset og teller geitene . De står der med sine kid og er fulltallige . Han teller kyrne , grisen , fjorten høner , to kalver . Der har jeg nær glemt sauene ! sier han høyt til seg seiv , han teller sauene og han later som om han er spent på om de er der alle . Isak vet meget godt at en sau er borte , han har visst det lenge , hvorfor da spille fremmed for det ? Saken er : Oline hadde jo i sin tid forvillet ham og løyet ifra seg en geit skjønt alle geitene var tilstede , han hadde tatt svært på vei dengang , men hadde ikke hatt noe igjen for det . Han hadde aldri noe igjen for å kjekle med Oline . Da han skulle slakte i høst ble han straks var at en lamsau manglet , men han hadde ikke manns mot og hjerte til å fordre regnskap for den med det samme . Han fikk det heller ikke senere .
Men idag er han morsk , er Isak morsk , Oline har gjort ham gal . Han teller sauene opp igjen , setter pekefingeren på hver sau og teller høyt - Oline kan gjerne høre det hvis hun står utenfor . Og han sier med høy røst mange usle ting om Oline : at hun bruker en fullstendig ny måte å fore sau på således at én blir snoft borte , en lamsau ; hun er en ytterliggående tyvemerr , forstod hun det ! A Oline kunne gjerne stå utenfor og få seg en ordentlig redsel i livet .
Han skrever ut fra fjøset , går i stallen og teller hesten , der-
86
fra akter han seg inn - akter han seg inn i sitt hus og uttale seg . Han går så fort at busserullen står som en opphisset busserull ut fra hans rygg . Men Oline hun har kanskje merket et og annet fra glassvinduet , hun kommer sakte og sikker ut på dørhellen , hun har kjørler i hendene og skal i fjøset .
Hvor har du gjort av lamsauen med de flate ørene ? spør han . Lamsauen ? spør hun . - Og hadde hun vært her så hadde hun
hatt to lam nu , hvor har du gjort av dem ? Hun hadde alltid to lam . På den måten har du hatt bort fra meg tre sauliv , forstår du det !
Oline er aldeles overveldet , aldeles tilintetgjort av beskyldningen , hun vagger med hodet og benene synes å smelte under henne , så hun kanskje er nødt til å falle og slå seg . Hennes hode politiserer hele tiden , hennes snarrådighet har alltid gagnet henne , alltid bragt henne bytte , den måtte ikke svikte henne nu heller .
Jeg stjeler geit og jeg stjeler sau , sier hun stille . Jeg undres på hva jeg gjør med dem ? Jeg eter dem opp . - Ja sjøl vet du hva du gjør . - Nå . Så skulle jeg ikke ha evig nok mat og sul her i ditt brød , Isak , jeg skulle være nødt til å stjele attåt ? Men det skal jeg si på din bak at det har jeg ikke hatt fornøden i alle disse år . - Ja hvor har du da gjort av sauen ? Har han Os-Anders fått henne ? - Han Os-Anders ! Oline må bent sette ned kjørlene og legge hendene sammen : Dersom at jeg var så fri for synd ! Hva det er for en sau med lam du snakker om ? Er det den ene geiten som har flate ører ? - Kreatur ! sier Isak og vil gå . - Er du ikke et mirakels , Isak ! Her har du fullt opp av alt slag og en himmelens stjernehær av dyr i fjøset , men du har ikke nok ! Kan jeg vite hva for en sau og hva for to lam du krever meg for ? Du skulle takke Gud for hans miskunnhet i tusen ledd . Nu er det bare denne sommeren og et stykke ut på vinteren så lammer sauene igjen og du får tre ganger så mange som du nu har !
87
Å den Oline !
Isak gikk bort murrende som en bjørn . For en tosk jeg var som ikke tynte henne den første dag ! tenkte han og injurierte kraftig seg seiv ; for en idiot , for en hestskit jeg var ! Men det er ikke forsent enda , bare vent , la henne gå i fjøset ! Det er ikke rådelig å gjøre noe med henne i kveld , men imorgen så er det rådelig . Tre sauliv borte ! Kaffe ! sa hun .
X
dagen efter skulle bringe en meget stor opplevelse : det kom fremmede til nybygget , Geissler kom . Det var ikke sommer på myrene enda , men Geissler så ikke på føret , han kom tilfots , i rike skaftstøvler med bred lakkert krave ; gule hansker hadde han på og var fin ; en mann fra bygden bar hans tøy .
Han kom nu egentlig for å kjøpe en fjells trekning av Isak , en kobbermine , og hva pris skulle de sette den i ? Men forresten så kunne han hilse fra Inger - flink kone , avholdt ; han kom fra Trondhjem og hadde talt med henne . Isak , du har arbeidet meget her ! - Aja . Så Dokker har talt med ho Inger ? - Hva er det derborte ? Du har satt opp kvern , du maler ditt eget mel ? Utmerket . Og du har brutt meget jord siden jeg var her . - Og det stod så bra til ? - Ja det står godt til . Nå med din kone ? Jo nu skal du høre ! La oss gå inn i kammerset . - Nei - der er ikke så flidd ! sier Oline av flere grunner avvergende .
De gikk inn i kammerset og hikket døren , Oline stod igjen i stuen og fikk intet høre .
Lensmann Geissler satte seg , klasket seg en kraftig gang på knærne og satt inne med Isaks skjebne . Du har vel ikke solgt det kobberfjellet ditt ? spurte han . - Nei . - Godt . Jeg kjøper det . Jo jeg har talt med Inger og flere enn henne . Hun blir visst fri
88
med det første , det er hos kongen nu . - Hos kongen ! - Hos kongen . Jeg gikk til din kone , ingen vanskelighet for meg å slippe inn naturligvis , vi talte sammen en lang stund : Nå , Inger , det går jo godt , riktig godt ? - Ja det er ikke å klage . - Lenges du hjem ? - Ja jeg kan ikke si annet . - Du skal snart komme hjem , sa jeg . Og det kan jeg fortelle deg , Isak , hun er en flink kone , ingen tårer , tvert imot , hun både smilte og lo - munnen hennes er forresten operert og gjensydd . Adjø , sa jeg til henne , du skal ikke bli lenge her nu , du har mitt ord !
Jeg gikk til direktøren , det skulle bare mangle at han ikke ville ha tatt imot meg . De har en kone her som bør ut og hjem igjen , sa jeg , Inger Sellanraa . - Inger ? sa han , ja hun er et bra menneske , jeg var tilfreds vi kunne ha henne i tyve år til , sa han .
- Det blir det ikke noe av med , sa jeg , hun har vært her forlenge alt. - Forlenge ? sa han , kjenner De saken ? - Jeg kjenner saken tilbunns , jeg var hennes lensmann . - Værsågod sitt ! sa han da
- det skulle også mangle ! - Jo vi steller så godt vi kan med Inger , sa direktøren , og med hennes lille pike , sa han . Så , konen er fra Deres kanter ? Vi har hjulpet henne til å få sin egen symaskin , hun er blitt mestersvenn på verkstedet og vi har lært henne opp i adskillig , hun har lært ordentlig veving , ordentlig husflid , farving , tilskjæring . Har hun vært forlenge her , sier De ? - Jeg visste nok hva jeg skulle svare , men jeg ville vente med det , jeg sa bare : Ja hennes sak er ille behandlet , den må tas opp igjen ; nu efter revisjonen av straffeloven ville hun kanskje ha blitt helt frikjent . Hun fikk en hare sendt da hun gikk med barnet . - En hare , spurte direktøren . - En hare , sa jeg . Og barnet ble haremynt . Direktøren smilte og sa : Nå således . Det er altså efter Deres mening ikke tatt nok hensyn til dette moment ? - Nei , sa jeg , dette moment er slett ikke nevnt . - Nå det er vel heller ikke så farlig ? - Det ble farlig nok for henne . - Tror De at en hare kan gjøre undergjerninger ? spurte han . - Jeg svarte : Hvorvidt
89
en hare kan gjøre undergjerninger eller ikke vil jeg ikke underholde meg med hr. direktøren om . Spørsmålet er hva synet av haren under de omstendigheter kan ha hatt for virkning på en haremynt kone , på offeret . - Det tenkte han en stund på : Jaja , sa han , men her på anstalten har vi jo bare med å motta de domfelte , vi reviderer ikke dommen . Efter dommen har ikke Inger vært her forlenge .
Nu begynte jeg på det som skulle sies : Det er begått feil ved innleggelsen av Inger Sellanraa . - Feil ? - For det første skulle hun ikke ha vært transportert i den tilstand hun var i . - Direktøren så visst på meg : Nei det er så , sa han . Imidlertid er ikke det vår sak her ved fengselet . - For det annet , sa jeg , skulle hun ikke ha gått her i to måneder på full straff før hennes tilstand var blitt åpenbar for myndighetene her ved fengselet . - Det traff godt , direktøren tidde lenge : Har De fullmakt til å handle på konens vegne ? spurte han . - Ja , sa jeg . - Som sagt , vi er tilfreds med Inger her og behandler henne derefter , pratet direktøren , og han regnet atter opp alt de hadde lært henne , ja de hadde lært henne å skrive også , sa han . Og den lille datteren hadde de satt pent bort til noen , og så videre . - Jeg forklarte hva for omstendigheter det var i Ingers hjem : to små der dg , leiet hjelp til å fli og stelle dem , og så videre . Jeg har en fremstilling fra mannen hennes , sa jeg , den kan vedlegges enten saken blir gjenopptatt eller konen skal søkes benådet . - La meg få den fremstillingen , sa direktøren . - Jeg skal bringe den imorgen i besøkstiden , svarte jeg .
Isak satt og hørte på , det var gripende , et eventyr fra fremmed land . Han fulgte Geisslers munn med slaveøyne .
Geissler fortake videre : Jeg gikk hjem i hotellet og skrev en fremstilling , jeg gjorde saken til min og undertegnet Isak Sellanraa . Men du skal bare ikke tro at jeg skrev et ord om at de hadde gjort noe galt ved fengselet . Nevnte det ikke . Dagen efter
90
bragte jeg dokumentet . - Værsågod sitt ! sa direktøren straks . Han leste min fremstilling og nikket nu og da , tilslutt sa han : Utmerket . Det egner seg ikke til å gjenoppta saken på , men . - Jo ved en tilleggsfremstilling som jeg også har , sa jeg og det traff igjen riktig godt . Direktøren skyndte seg å si : Jeg har overveiet saken siden igår og finner god grunn til å inngi ansøkning for Inger . - Som i tilfelle hr. direktøren vil støtte , spurte jeg . - Jeg vil anbefale den , anbefale den varmt . - Da bukket jeg og sa : Så er benådningen sikker . Jeg takker på et ulykkelig menneskes og et forlatt hjems vegne . - Jeg tror ikke vi bryr oss om å innhente flere erklæringer fra hennes hjembygd , sa direktøren , De kjenner henne jo ? - Jeg skjønte nok hvorfor det så å si skulle gå i stillhet og jeg svarte : Erklæringer hjemmefra ville bare sinke saken .
Der har du hele historien , Isak . - Geissler så på sitt ur : Og nu til selve saken ! Kan du følge meg opp til kobberfjellet igjen ?
Isak var en sten og en kubbe , han kunne ikke så øyeblikkelig skifte emne , han var nedsenket i tanker og undren og begynte å gjøre spørsmål . Han fikk høre at ansøkningen var gått til Kongen og kunne være avgjort i et av de første statsråd . Mirakels ! sa han .
De gikk tilfjells , Geissler , hans følgesvenn og Isak og ble borte i noen timer ; på denne korte tid gikk Geissler opp kobberårens gang bortover et langt fjell og stakk opp grensene for den vidde han ville kjøpe . Han var en vims . Men dum var ikke mannen , hans rappe omdømme var merkelig sikkert .
Da han kom tilbake til gården - atter med en pose nye stenprøver - fant han frem skrivesaker og satte seg til å skrive . Men han drev ikke bare på med å skrive og skrive , han pratet iblant : Ja , Isak , så store penger blir det ikke for fjellet ditt dennegang , men et par hundre daler kan du få ! Så skrev han igjen . Husk å minne meg på at jeg vil bort og se på kvernen din før jeg går , sa
91
han . Han ble oppmerksom på noen blå og røde streker på vevstolen og spurte : Hvem har tegnet det ? - Se , det var nu Eleseus som hadde tegnet en hest og en bukk , han brukte sin farveblyant på vevstolen og annet treverk fordi han ikke hadde papir . Geissler sa : Det er ingenlunde dårlig gjort ! Og Eleseus fikk en ort .
Så skrev Geissler en stund igjen og sa : Her må nu vel snart komme noen flere nybyggere opp gjennom marken ? - Følgesvennen ytret hertil : De er alt begynt å komme . - Hvem ? - Der er nu for det første Breidablik som de kaller , han Brede på Breidablik . - Nei han ! snøste Geissler foraktelig . - Jaja , og så er det et par andre som har kjøpt . - Bare de duger til noe ! sa Geissler . Og da han med det samme oppdaget at det var to smågutter i stuen dro han lille Sivert til seg og gav også ham en ort . En forunderlig kar den Geissler ! Nu var forresten hans øyne likesom begynt å bli såre , det var som rødt rim i kantene om dem . Det kunne være av nattevåking ; stundom kommer slikt av sterke drikker . Men han gjorde ikke inntrykk av å være nedfor ; når han pratet om løst og fast satt han visst hele tiden og tenkte på dokumentet foran seg , for plutselig grep han pennen og skrev et stykke igjen .
Nu syntes han å være ferdig .
Han henvendte seg til Isak : Ja som sagt noen rik mann blir du ikke på denne handelen . Men det kan bli mere siden . Vi skal skrive det slik at du får mere siden . Men to hundre kan du få nu .
Isak skjønte ikke stort av det hele , men to hundre daler var iallfall atter et mirakels og en grov betaling . Han ville ikke få det uten på papiret , ville ikke få det kontant naturligvis , men det fikk så være , Isak hadde annet i hodet , han spurte : Og Dokker har den troen at hun blir benådet ? - Din kone ? Hvis her hadde vært telegraf i bygden , svarte Geissler , så skulle jeg ha spurt i Trondhjem om hun ikke alt er løslatt . - Isak hadde hørt tele-
92
graf omtale , det var noe forunderlig , en streng på høye stolper , noe overjordisk , - nu var det ikke fritt for at han fikk mistillit til Geisslers store ord og han innvendte : Men enn om kongen nekter ? - Da svarte Geissler : I det tilfelle sender jeg min tilleggsfremstilling som kommer til å inneholde alt. Og da skal din kone være fri . Du gjør ikke å tvile på det .
Så leste han opp det han hadde skrevet , kjøpekontrakt på fjellet , to hundre daler på hånden og senere en pen høy prosent ved drift eller mulig avhendelse av kobberfunnet . Skriv under her ! sa Geissler .
Isak ville ha skrevet under øyeblikkelig , men han var ingen skribent , han hadde bare i hele sitt liv skåret bokstaver i tre . A men der stod den motbydelige Oline og så på , han grep pennen , dette spetakkel av en lett ting , snudde den rette enden ned og skrev - skrev sitt navn . Efterpå satte Geissler til noe , formodentlig en forklaring , og følgesvennen undertegnet som vidne .
Ferdig .
Men enda stod Oline urørlig , ja det var egentlig først nu hun ble stiv . Hva ville skje ?
Sett maten frem , Oline ! sa Isak og var kanskje litt høy siden han hadde skrevet på papir . Slik mat som vi nu kan by fremmedfolk , sa han til Geissler .
Her lukter godt kjøtt og sodd , sa Geissler . Se nu her , Isak , her er pengene ! - Geissler tok til lommeboken og den var diger og tykk , tok to seddelpakker ut av den , talte over og la dem frem : Tell over seiv !
Taushet . Stillhet .
Isak ! kalte Geissler .
Ja . Nå jaja , svarte Isak og mumlet overveldet : Det er nu ikke min påstand - efter alt det som Dokker har gjort . - Der skal være ti tiere og der tyve femmere , sa Geissler kort . Jeg håper det skal bli meget mere engang til deg .
93
Så kom Oline tilbake til seg seiv . Underet var skjedd . Hun satte maten frem .
Morgningen efter var Geissler borte ved elven og så på kvernen . Alt var smått og så grovt gjort , ja det var som en kvern for underjordiske , men sterk og nyttig til menneskers bruk . Isak førte sin gjest litt høyere opp efter elven og fremviste et annet fall som han alt hadde arbeidet noe på , det skulle være til en liten sag - hvis Gud gav heisen . Men nu er det bare at her er så langt fra skolen , sa han , jeg må legge småguttene inn nede i bygden . - Den lettenkte Geissler så ikke heri noen større ulempe : Rettnu kommer her flere og flere nybyggere i marken og så blir her skolekrets . - Det blir nu vel ikke før mine små er store . - Og enn om du legger dem inn på en gård i bygden ? Du kjører ned med gutter og mat og henter dem hjem igjen om tre uker , seks uker , er det noen sak for deg ! - Nei , sa Isak . -
Neida , ingenting var i grunnen noen sak nu hvis Inger kom hjem . Hus og jord og mat og herlighet hadde han , store penger hadde han altså også og en helse av jern . A for en helse , amper og uvisnet på alle måter , en mannfolkhelse .
Da Geissler var reist begynte Isak å spekulere på mange hofferdige ting . Ja for den velsignede Geissler hadde sagt disse oppmuntrende ord tilslutt at han ville skikke Isak en beskjed med det første - når han kom til telegrafen . Du kan høre ned på posthuset om en fjorten dagers tid , sa han . Det var store ting bare det , og Isak gikk i gang med å gjøre et sete til kjerren . Sannelig , et sete til å løfte av under gjødselkjøringen , men til å sette på igjen til skyss . Og da han hadde fått setet ferdig var det så hvitt og nytt at det burde males mørkere . Men forresten
- hva burde ikke være gjort ! Hele gården burde males . Hadde han ikke også i årevis grublet på en stor låve med låvebro til å kjøre inn høyet på ? Og hadde han ikke tenkt på å få sagen ferdig snart , å gjerde inn hele sin innmark , å bygge en båt oppi
94
fjellvannet ? Mange ting hadde han tenkt på . Men det hjalp ikke hvormange tusen krefter han satt inne med , tiden ble for knapp for ham . Det var søndag før han visste av det , og om litt var det søndag igjen .
Men male ville han iallfall , det ville han uttrykkelig . Husene stod jo nu så grå og nakne , stod som hus i skjorteermer . Han hadde tid før onnen , det var enda ikke videre vår , småfeet var sluppet , men det var tele i jorden overalt .
Han tar med seg noen snes egg å seige , går til bygden og kommer hjem igjen med maling . Det ble til ett hus , til løen , den ble rød . Han henter ny maling , gul oker til stuebygningen . - Ja det er som jeg sier , her blir nu gromt ! mumler Oline daglig . A Oline hun skjønte vel at hennes tid snart var ute på Sellanraa , hun var seig og sterk nok til å tåle det , men ikke uten bitterhet . Isak på sin side holdt nu intet oppgjør med henne mere skjønt hun underslo og stjal godt i det siste , Isak gav henne en fors vær , for hun hadde jo i grunnen vært lenge hos ham for liten lønn . Oline hadde forresten heller ikke vært dårlig mot barna , hun var ikke streng og rettskaffen og slikt , men hun hadde lag med barn , hørte på det de sa og tillot dem nesten alt. Kom de tilstede når hun ystet gav hun dem å smake , tagg de en søndag om å få slippe ansiktsvasken så slapp de.
Da husene var grunnet gikk Isak til bygden efter all den maling han kunne bære , og det var ikke lite . Han gav husene tre strøk og gjorde vinduer og nover hvite . Når han nu kom hjem fra bygden og så sitt hjem i lien så han Soria Moria slott . Ødemarken var blitt ukjennelig og bebodd , en velsignelse hadde lagt seg over den , liv var oppstått av en lang drøm , mennesker levet her , barn ferdedes omkring husene . Helt opp til de blå fjell stod skogen stor og vennlig .
Men den siste gang Isak kom efter maling gav handelsmannen ham et blått brev med et våpen på , det kostet 5 skilling . Bre-
95
vet var et telegram som var sendt videre med posten , det var fra lensmann Geissler . Velsignet være den Geissler og et forunderlig menneske var han ! Han telegraferte de få ord at Inger fri , kommer snarest . Geissler . - Og nu danset kramboden litt rundt for Isak , og disken og menneskene kom så langt bort . Han kjente mere enn han hørte seg seiv si : Herregud og takk og pris ! - Du kan ha henne her om så er imorgen , sa handelsmannen , hvis at hun er reist fra Trondhjem tidsnok . - Nå , sa Isak . -
Han ventet til dagen efter . Båtskyssen som førte posten fra dampskipsanløpsstedet kom riktig nok , men Inger fulgte ikke med. - Så kommer hun ikke før i neste uke , sa handelsmannen .
Det var nesten godt at Isak fikk så lang tid på seg , han har så meget å gjøre . Skulle han glemme alt og forsømme sin jord ? Han går hjem og begynner å drive gjødselen ut . Det er snart gjort . Han staurer med spett i akrene og følger telens bortgang fra dag til dag . Solen er sterk og stor , sneen borte , det grønnes overalt , også storfeet er sluppet . En dag så pløyer Isak , noen dager efter sår han korn og setter han potet . Ho , småguttene setter potet som engler , de har små velsignede hender og vinner på faren så komplett .
Så vasker Isak kjerren ved elven og setter setet på . Han snakker med småguttene om en tur han skal gjøre ned til bygden .
- Ja men skal du ikke gå ? spør de. - Nei . Jeg har fått den tanken å fare med hest og kjerre idag . - Kan ikke vi få være med ? - Dokker skal være snille smågutter og bli hjemme denne gangen . Rettnu kommer mor dokkers , så skal hun lære dokker mange ting . - Eleseus vil gjerne lære og spør : Da du skrev på papir , hvorledes kjennes det ? - Det kjennes nesten ikke , svarer faren , hånden er akkurat som hun er tomreipet . - Vil han ikke renne av likesom på isen ? - Hvem ? - Pennen som du skriver med ? - Ajo . Jaja du må nu lære å styre han .
96
Men lille Sivert han var av et annet slag og nevnte ikke pennen , han ville sitte på , ville bare sitte oppi setet og smatte til en uforspent kjerre og kjøre uhyre fort . Det skyldtes ham at begge småguttene fikk sitte på med faren et langt stykke nedover veien .
XI
isak kjører til han kommer til et myrhull , der stanser han . Et myrhull , bunnen er sort , den lille vannflate urørlig . Isak visste hva det var godt til , han hadde vel knapt brukt annet speil i sitt liv enn et slikt myrhull . Se , han er nydelig pent kledd idag i rød skjorte , nu tar han opp en saks og klipper sitt skjegg . Den forfengelige kvernkall , ville han bent frem gjøre seg praktfull og skille seg av med fem års jernskjegg ? Han klipper og klipper og speiler seg . Naturligvis kunne han ha gjort dette arbeide hjemme idag , men han unnså seg for Oline , det var allerede meget at han midt for nesen på henne tok rød skjorte på . Han klipper og klipper , det faller adskillig skjegg ned på speilet . Da hesten ikke vil stå stille lenger avbryter han og kaller seg ferdig . Og javel , han kjenner seg mest som yngre - pokker forstod det , men mest som slankere . Så kjører han til bygden .
Dagen efter kommer postbåten . Isak møter opp på en berghammer ved handelsmannens brygge og speider , men Inger synes ikke nu heller . Herregud , det var flere passasjerer med , både voksne og barn , men Inger ikke . Han hadde holdt seg tilbake og satt seg på denne berghammer , nu var det ingen grunn for ham til å sitte her lenger , han gikk bort til båten . Det vedble å komme kasser , tønner , folk og post iland fra åttringen , men Isak så ikke sine folk . Derimot så han et kvinnemenneske med
97
en liten pike som alt stod oppe ved naustdøren , men kvinnemennesket var penere enn Inger , skjønt Inger ikke var stygg . Hva - men det var jo Inger . Hm ! sa Isak og rugget oppover . De hilste på hverandre , hun sa goddag og rakte hånden frem , litt forkjølet , blek efter sjøsyken og reisen , Isak han stod bare der , tilslutt sa han : Jaja han vart nu fint vær ! - Jeg så deg godt derborte , men jeg ville ikke otre meg frem , sa Inger . Er du nede i bygden idag ? spurte hun . - Ja . Hm . - Det står så vel til med dokker alle ihop ? - Ja du skal ha takk som spør . - Dette er ho Leopoldine , hun har vært meget likere enn jeg på reisen . Dette er pappa din , nu må du hilse på pappa din , Leopoldine . - Hm ! sa Isak alt i ett , han var så rar , å han var en fremmed iblant dem .
- Inger sa : Dersom du ser en symaskin nede ved båten så er det min. Og så har jeg en kiste . - Isak avsted , mere enn villig avsted , han fikk kisten utpekt av båtfolkene , men symaskinen måtte Inger seiv ned og finne . Det var en fin kasse av ukjent form , med rundt tak over seg og en hank til å bære efter - en symaskin i denne landsdel ! Isak lesset kiste og symaskin på seg og så på sin familie : Jeg skal renne opp som snopast med dette her og komme igjen efter henne , sa han . - Hvem efter ? spurte Inger smilende . Tror du ikke store piken kan gå ?
De vandret oppover til hesten og kjerren . Har du fått deg ny hest ? sa Inger , og har du fått deg kjerre med sete ? - Ja det forstår seg . Hva det var jeg skulle sagt : Lyster du ikke ørlite å spise ? Jeg har mat med. - La det være til vi kommer inn i marken , svarte hun . Hva du mener , Leopoldine , kan du sitte på alene ? - Faren vil ikke tillate det : Nei hun kan falle ned på hjulene . Sett deg opp med henne og kjør seiv .
Så kjørte de og Isak gikk bakefter .
Han gikk og så på de to i kjerren . Der var Inger kommet , fremmed i klær og utseende , fin , uten hareskår , bare med en rød stripe på overmunnen . Hun hvislet ikke mere , det var det
98
merkelige , hun talte rent . Et grått og rødt ulltørkle med frynser var praktfullt på hennes mørke hår . Hun vendte seg om på kjerren og sa : Det ville ha vært bra om du hadde hatt med deg en fell , det kan bli koldt utover kvelden for barnet . - Hun skal få trøyen min , sa Isak , og når at vi kommer borti skogen så har jeg lagt igjen en fell der . - Nå , har du en fell i skogen ? - Ja . Jeg ville ikke kjøre han med meg helt frem , på vonen om at dokker ikke kom idag . - Nå . Hva det var du svarte meg : står det så vel til med småguttene også ? - Ja du skal ha takk som spør . - De er store nu , kan jeg skjønne ? - Ja det mankerer ikke . De har nu nett satt poteten . - A , sa moren smilende og vagget på hodet , kan de alt sette potet ! - Han Eleseus han rekker meg hit og han Sivert hit , sa Isak og målte på seg .
Lille Leopoldine begynte å be om mat . Å denne pene lille skapning , en marihøne på en kjerre ! Hun talte med sang , med et utrolig sprog fra Trondhjem , faren måtte iblant få det oversatt . Hun hadde småguttenes trekk , de brune øyne og ovale kinner som alle tre hadde efter moren ; barna var morens barn og godt var det ! Isak var litt unnselig for sin lille pike , unnselig for hennes små sko og lange tynne ullegger og korte kjole ; da hun hilste på den fremmede pappa hadde hun neiet og gitt ham en ørliten hånd .
De kom inn i skogen og rastet , alle spiste , hesten fikk for , Leopoldine sprang omkring i lyngen med mat i hånden . - Du har ikke forandret deg stort , sa Inger og så på sin mann . - Isak så til siden og svarte : Nå , synes du det . Men du er blitt så storveies ! - Haha , nei jeg er nu gammel , sa hun riktig spøkende . - Det kunne ikke skjules , Isak fikk ikke noen sikkerhet opp , men vedble å være tilbakeholdende , han var som skamfull . Hvor gammel var hans kone ? Hun kunne ikke være mindre enn som tredve år - det vil si hun kunne ikke være mere , umulig . Og skjønt Isak satt og spiste mat rykket han opp en lyngkvist
99
og begynte å tygge på den også . Hva - eter du lyng ! ropte Inger leende . Isak kastet lyngkvisten , stakk mat i munnen og gikk bort og løftet forparten av hesten opp fra jorden . Inger fulgte dette opptrinn med forbauselse og så at hesten stod på to. Hva du gjør det for ? spurte hun . - Han er så venn , sa han om hesten og slapp den ned igjen . Nei hva han hadde gjort det for ? Han fikk vel en mektig lyst til det . Kanskje ville han skjule sin forlegenhet med det .
Så kjørte de igjen og alle tre gikk tilfots et stykke . De kom til et nybygg . Hva er det ? spurte Inger . - Det er han Brede sitt sted som han har kjøpt . - Han Brede ? - Og det heter Breidablik . Her er vide myrer , men ringe med skog . De talte mere om det da de var kommet forbi Breidablik . Isak la merke til at Bredes kjerre stod ute under åpen himmel .
Men nu ble barnet søvnig og faren tok henne varlig på armen og bar henne . De gikk og gikk , Leopoldine var snart sovnet og Inger sa : Nei nu legger vi henne i fellen på kjerren , så kan hun sove slikt hun vil . - Hun blir så skumpet , sier faren og vil bære henne . De kommer over myrene og inn i skog igjen og ptro ! sier Inger . Hun stanser hesten , tar barnet fra Isak og ber ham flytte kisten og symaskinen , så kan Leopoldine ligge i bunnen av kjerren : Hun blir ikke det slag skumpet , hva er det for tøv ! Isak ordner med alt og legger fellen om sin lille datter og trøyen sin under hodet på henne . Så kjører de igjen .
Mann og kone går og prater om forskjellig . Det er sol til langt på kveld og varmt i været . Oline - hvor hun bruker å ligge ? spør Inger . - 1 kammerset . - Nå . Og enn småguttene ? - Ja de ligger i sin egen seng i stuen . Der er to senger i stuen nett som da du for . - Jeg går og ser på deg at du er akkurat som før , sier Inger . Og noen bører har de akslene dine båret her opp gjennom marken , men de er ikke blitt svakere for det . - Ånei . Hva det var jeg skulle sagt : Har du hatt det så tålelig i alle disse årene ? - A Isak
100
ble så rørt , han gjorde dette spørsmål og vevet . Inger svarte at ja , hun kunne ikke klage .
Det ble til følsom samtale mellom dem og Isak spurte om hun ikke var trett av å gå og heller ville kjøre . - Nei , du skal ha takk , sa hun . Men jeg forstår ikke hvorledes det har seg med meg : siden jeg ble av med sjøsyken så er jeg så suiten hele tiden .
- Er du svang for mat ? Ja . Dersom jeg ikke hefter oss formeget bort . - A den Inger , hun var vel ikke seiv suiten , men hun unte Isak mat igjen , han hadde jo forstyrret sitt siste måltid med den lyngkvisten .
Og da kvelden var varm og lys og de enda hadde en lang mil å kjøre begynte de å spise igjen .
Inger tok en pakke ut av sin kiste og sa : Jeg har nu et og annet med til småkarene . La oss gå borti buskene , der er sol ! - De gikk bortunder buskene og hun viste saker frem , pene bukseseler med spenner til småguttene , skrivebøker med forskrift i , en blyant til hver , en foldekniv til hver . Til seg seiv hadde hun med en utmerket bok - vil du bare se , her står navnet mitt i den , en andaktsbok . Hun hadde fått den av direktøren til aminnelse . Isak beundret hver ting med sakte ord . Hun viste frem en del små kraver som var Leopoldines og hun gav Isak et stort halstørkle blankt som silke . - Skal jeg ha det ? spurte han . - Ja det skal du . - Isak tok det varlig i hendene og strøk det . - Er det pent , synes du ? - A pent ! Det kunne jeg reise verden rundt med !
- Men fingrene hans var så flisete , de hang fast i denne aparte silke .
Nu hadde ikke Inger mere å vise frem , men da hun pakket sammen satt hun slik at hun viste sine legger frem , sine rødrandete strømper frem . - Hm . Det er vel byhoser ? spurte han . - Ja det er bygarn , men jeg har seiv bundet dem - strikket dem , som vi sa . Det er så høye strømper , til over kneet , se her .... Litt efter hørte hun seg seiv hviske : Du - du er den samme - som du var !
101
En stund efter så kjører de igjen og Inger sitter på og holder tømmene . Jeg har nu med et papir med kaffe også , sier hun , men du kan ikke få smake den i kveld , for den er ikke brent . - Du skal heller ikke vør ! svarer han .
Efter en time er solen nede og det blir kjølig , Inger vil stige av og gå . De pakker begge fellen tettere om Leopoldine og smiler over at hun kan sove så lenge . Så samtaler mann og kone igjen på sin vandring . Det er trøysomt å høre Inger tale , ingen taler renere enn hun nu .
Har vi ikke fire kyr ? spør hun . - Ånei vi har nu flere , svarer han og er stolt , vi har nu åtte . - Åtte kyr ! - Jaja det er nu med oksen . - Har dokker solgt smør ? - Aja . Og egg . - Har vi høns også ? - Ja det forstår seg . Og gris . - Inger blir nu og da så forundret at hun sanser seg ikke , men stopper et øyeblikk : Ptro ! Og Isak er stolt og vil drive på å overvelde henne : Han Geissler , sier han , du vet han Geissler ? Han var her for en tid siden .
- Ja ? - Han kjøpte et kobberfjell av meg . - Nå . Hva det er , et kobberfjell ? - Av kobber . Det ligger oppi fjellet , på hele nordsiden av vannet . - Nå . Ja det var ikke noe som du fikk betaling for ? - Jo kors . Han var ikke den mann som ikke betalte . - Hva du fikk ? - Hm . Du vil ikke tro det , men to hundre daler . - Som du fikk ? roper Inger og stopper et øyeblikk igjen : Ptro ! - Som jeg fikk . Og gården har jeg betalt for lenge siden , sa Isak . - Nei du er makeløs ! -
Det var i sannhet trøysomt å gjøre Inger forundret og gjøre henne til en rik kone , derfor la Isak til at han heller ingen skyld og gjeld hadde til handelsmannen eller til noen annen . Og han hadde ikke bare Geisslers to hundre liggende , men mere enn som det , ett hundre og seksti daler mere . Så de kunne ikke Gud fulltakke .
De talte mere om Geissler , Inger kunne gi opplysning om Geisslers arbeide for hennes løslatelse . Det hadde nok ikke gått
102
så glatt for ham , han hadde hengt i lenge og vært hos direktøren mange ganger , Geissler hadde også skrevet til selve statsrådene eller noen andre øverster , men dette gjorde han bak direktørens rygg , og da direktøren fikk vite det så ble han sint og forarget som vente kunne være . Men Geissler han ble ikke redd for det og så forlangte han nytt forhør og ny rett og altsammen . Men da måtte kongen skrive under .
Den forhenværende lensmann Geissler hadde alltid vært disse to mennesker en god mann , og de hadde ofte tenkt på grunnen hertil , han hadde gjort altsammen for snaue takken , det var ikke til å forstå . Inger hadde talt med ham i Trondhjem og ikke blitt klokere på ham . Han bryr seg ikke om noen annen i bygden enn som oss , forklarte hun . - Sa han det ? - Ja . Han er rasendes på bygden her . Han skulle vise bygden ! sa han . - Nå .
Og at de skulle få angre på at de hadde mistet ham , sa han .
De kom ut i skogbrynet og så frem til deres hjem . Det var flere huser enn før , husene var pent malt , Inger kjente seg ikke igjen og stoppet bent opp : Du sier nu ikke at det er der - at det er hos oss ! utbrøt hun .
Lille Leopoldine våknet endelig og reiste seg overende , aldeles uthvilt , hun ble løftet ned og fikk gå . Er det dit vi skal ? spurte hun . - Ja . Er det ikke pent ?
Det rørte seg små skikkelser borte ved husene , det var Eleseus og Sivert som passet på ; nu kom de springende . Inger ble så forkjølet , så full av hoste og snue , å det sprengte endog ut i øynene , sprengte ut med vann . Man blir så forkjølet ombord , har du sett på maken hvor våt og forkjølet man blir i øynene !
Men da småguttene kom nærmere stanset de plutselig i sitt sprang og bare stirret . Sin mors utseende hadde de glemt og den lille søster hadde de aldri sett . Men pappa - ham kjente de ikke igjen før han kom helt nær . Han hadde klippet av seg sitt store skjegg .
XII
NU ER ALLTING GODT .
Isak sår sin havre , harver den ned og ruller . Lille Leopoldine kommer og vil sitte på . Nei sitte på en rull - hun er så liten og så ukjent med det , hennes brødre vet bedre , det er jo ikke sete på pappa sin rull .
Men pappa synes det er trøysomt med lille Leopoldine at hun kommer og er så tillitsfull alt , han taler med henne og ber henne om å trå pent i åkeren så hun ikke skal få skoene fulle av jord . Og jammen mener jeg ikke du har en blå kjole på idag ? Få se , jovisst er den blå . Og belte på den og altsammen . Husker du det store skipet du kom på ? Så du maskinene ? Ja nu får du gå hjem til småguttene , så finner dere på noe . -
Siden Oline reiste har Inger trådt inn i sitt gamle arbeide i hus og fjøs . Hun overdriver kanskje litt sin renslighet og orden for å vise at hun aktet å få et annet stell på tingene , og ja det var merkelig å se den store forandring , endog glassrutene i fjøsgammen ble nu vasket og båsene sopt .
Men dette var bare i de første dagene , den første uken , siden tok hun på å slappes . I grunnen var det nu ikke nødvendig med all den stas i fjøset , tiden kunne nyttes bedre , Inger hadde lært så meget i byen og den lærdom burde komme henne tilgode . Hun tok atter rokk og vevestol i bruk , og det var sant , hun var blitt enda mere netthendt og snar , litt for snar , hui , især når Isak så på ; han forstod ikke at noe menneske kunne lære å bruke fingrene slik , de lange , pene fingrer på den store hånd . Men best som det var forlot Inger det ene arbeide og gikk over til et annet . Javel hun hadde flere ting å styre med nu enn før og mere omløp , kanskje var hun heller ikke fullt så tålmodig av sinn , litt uro hadde sett sitt snitt til å trenge inn i henne .
D er var nu straks blomstene som hun hadde bragt med hjem ,
104
det var knoller og avleggere , små liv som måtte tenkes på de også . Glassvinduet ble forlite , posten for smal til å sette blomsterpotter i , hun hadde heller ingen potte og Isak måtte gjøre ørsmå kasser til begonia , fuksia og rose . Og dessuten var ikke ett vindu nok ; hva var ett vindu til en hel stue !
Men forresten , sa Inger , så har jeg ikke et pressejern heller . Jeg kunne bruke et strykejern til å presse med når jeg syr kjoler og plagg , men ingen kan sy utlært søm uten noe slags jern .
Isak lovet å få smeden nede i bygden til å smi et utmerket godt pressejern . A Isak ville gjøre alt , ville hele veien gjøre det Inger forlangte , for så meget skjønte han at hun hadde lært meget og var blitt makeløs . Også hennes tale var blitt anderledes , litt bedre , utsøkt . Aldri så ropte hun på ham mere med de gamle ord : Kom inn og få deg mat ! Nu sa hun : Værsågod , kom og spis ! Det hele var blitt anderledes . Han hadde i gamle dager svart i det høyeste et ja ! og arbeidet videre en god stund før han gikk inn , nu svarte han : Takk ! og gikk straks . Forelskelse gjør den kloke dum , stundom svarte Isak : Takk , takk ! Men javisst var alt blitt anderledes , og begynte det ikke å bli litt for fint ? Når Isak sa møkr og talte i jordbrukets morsmål sa Inger gjødsel , « for barna sin skyld » .
Hun var omhyggelig med barna og lærte dem opp i alt , bragte dem fremover , bittelille Leopoldine hun tiltok da også raskt i hekling og guttene i skrivning og skolekunnskap , de ville således ikke komme uforberedte til skolen nede i bygden . Især var nu Eleseus blitt meget kyndig , men lille Sivert han var rent ut sagt ikke noe videre , bare en skøyer , en galning , han dristet seg endog til å skru litt på mamma sin symaskin og hadde alt spikket fliser både av stoler og bord med foldekniven som han fikk . Han stod nu under trussel om å bli fratatt foldekniven .
Forresten hadde barna alle gårdens dyr , og Eleseus han hadde farveblyanten dessforuten . Han brukte den nokså for-
105
siktig og lånte den nødig ut til broren , men i det lange løp kom det jo til å stå tegninger på alle vegger allikevel og blyanten minket farlig . Tilsist så Eleseus seg sannelig nødt til å sette Sivert på rasjon og låne ham farveblyanten til en tegning hver søndag . Dette var nu ikke efter Siverts eget ønske , men Eleseus var ikke en mann å forhandle med. Det var ikke nettopp det at Eleseus var sterkere , men han hadde lengre armer og kunne veive bedre ut under uenigheter .
Men den Sivert ! Nu og da fant han et rypereir i skogen , engang talte han om et musbol og gjorde seg interessant , en annen gang om en menneskestor ørret i elven ; men det var det klare påfunn av ham , han var ikke fri for å gjøre sort til hvitt , Sivert , men var ellers en bra kar . Da katta fikk små var det han som bragte henne melken , da hun freste for sterkt til Eleseus , og Sivert ble ikke trett av å stå og se ned i den urolige kasse , dette hjem som aulet av labber .
Og enn hønene da som han daglig observerte , hanen med sin hingstebringe og sin prakt , hønene som gikk der og småsnakket og plukket sand eller plutselig skrek uhyre beskadiget efter verpingen .
Der var nu storværen . Lille Sivert var blitt meget belest i sammenligning med før , men han kunne ikke si om væren at gud , for en romersk nese han har ! Det kunne han ikke si . Men Sivert kunne det som bedre var : han kjente væren fra lam og skjønte den og var ett med den , en slektning , medskapning . Engang hadde et mystisk urinntrykk flakket gjennom hans sanser , det var en stund han aldri glemte : Væren gikk og åt på marken , plutselig slo den hodet opp og tygget ikke mere , stod bare og så . Sivert så uvilkårlig i samme retning - nei , intet merkelig . Men da kjente Sivert seiv noe merkelig innvendig : Det er mest som han står og ser i Edens have ! tenkte han .
Der var kyrne som barna hadde et par hver av , store , seilende
106
dyr så godmodige og venne at de nårsomhelst kunne innhentes og klappes av de små menneskebarn . Der var grisen , hvit og pertentlig med sin person når den fikk godt stell , lyttende til alle lyder , en komiker så matgal , kitlen og skvetten som en pike . Og der var bukken - det var alltid en gammelbukk på Sellanraa , når den ene lot livet tok en annen plassen . Men noe så bukkeaktig i ansiktet som en bukk ! Akkurat nu om dagen hadde han mange geiter å passe på , men iblant ble han lei og kei av hele sitt selskap og la seg ned , grundende og langskjegget , en fader Abraham . Nei best som det var knelte han opp igjen og lakket efter geitene . Han efterlot seg en våg av ram lukt i sin vei .
Det daglige liv på gården går sin gang . Når en sjelden vandrer som skal over fjellet kommer forbi og spør : Og dokker baler bare bra ? da svarer Isak og svarer Inger : Ja du skal ha takk som spør !
Isak arbeider og arbeider , han rådfører seg med almanakken til all sin gjerning , passer på måneskiftene , retter seg efter værvarslene , arbeider . Han har fått istand såpass til vei nedover marken at han kan komme til bygden med hest og kjerre , men oftest bærer han heller bører seiv og da bærer han geitost eller skinn og bark og never og smør og egg , altsammen varer som han selger og får andre varer i stedet for . Nei han kjører ikke ofte om sommeren blant annet fordi veien fra Breidablik og nedover er så ustelt . Han har bedt Brede Olsen om å hjelpe til med veien han også , og Brede har lovet det , men aldri holdt ord . Så vil ikke Isak tigge om det mere . Så bærer han heller bører på sin rygg . Og Inger hun sier da : Jeg forstår ikke hvorledesen du er , du står ut med alt ! Ja han stod ut med alt. Han hadde noen støvler så eventyrlig tykke og tunge , så beslått med jern under sålene , endog stroppene hadde han satt på med klinknagler - allerede det at en enkeltmann kunne gå i slike støvler var merkelig .
107
På en av sine turer til bygden støter han på flere arbeidslag på myrene , de murer stenkar og setter telegrafstolper opp . Det er tildels folk fra bygden , Brede Olsen er også med skjønt han har nedsatt seg her i marken og skulle drive jordbruk . At han har tid ! tenker vel Isak .
Oppsynsmannen spør Isak om han vil seige telegrafstolper . Nei . Ikke når han får god betaling ? Nei . A Isak var blitt litegrann rappere , han kunne bedre si ifra . Om han nu solgte stolper så fikk han bare litt mere penger , noen flere daler , men han hadde ingen skog , hva var fordelen ved det ? Selve ingeniøren kommer til og gjentar begjæringen , men Isak avslår . - Vi har stolper nok , sier ingeniøren , men det ville være lettvintere å ta dem i din skog og spare den lange transport . - Jeg har forlite stokk og tømmer seiv , sier Isak , jeg skulle få meg opp en liten sag og sage noe , jeg har ikke låve , jeg har ikke huser .
Nu blander Brede Olsen seg i det og sier : Var du som jeg så solgte du stolpene , Isak . - Isak den meget langmodige ble sannelig litt sterk i øynene til Brede og svarte : Ja det tror jeg nok .
Jaja ? spurte Brede . - Men jeg er ikke som du , sa Isak .
Noen av arbeiderne kniste litt over dette svar .
Javel , Isak hadde en særlig grunn til å vise sin nabo litt tilbake , han hadde just nu idag sett tre sauer i Breidabliks mark og den ene kjente Isak igjen , den med de flate ører som Oline hadde tusket bort . La han Brede ha sauen , tenkte han da han gikk sin vei , la han Brede og konen hans bli rik på sau !
Og sagen hadde han også i tanker til enhver tid , det var riktig nok , ja han hadde alt på siste vinterføre kjørt hjem selve det store sirkelblad og det nødvendige beslag som handelsmannen hadde skaffet ham fra Trondhjem . Nu lå disse maskindeler i hans skjå , overtrukket med linolje for ikke å ruste . Noen av stokkene til sperreverket hadde han også kjørt frem , han kunne begynne å reise huset nårsomhelst , men han utsatte det .
108
Han forstod det ikke , var han begynt å slites , å ta av ? Det ville intet under være for andre , men ham seiv var det dypt utrolig . Var han blitt svimmel ? Han hadde ikke kviet seg for et arbeide før , men han måtte være blitt litt anderledes siden han bygget kvernhuset over en like så stor foss . Han kunne få hjelp fra bygden , men han ville prøve det igjen alene , gå i gang en av dagene , Inger fikk gi ham en håndsrekning .
Han ordet det til Inger : Hm . Nei dersom at du hadde fått tid og stunder en dag til å gi meg en hånd på den sagen ! Inger tenkte på det : Ja dersom at det høver så for meg . Nå , så skal du bygge sag ? - Det er min akt og mening ja . Jeg har nu grundet henne ut i hodet . - Er hun verre enn som kvernhuset ? - Meget verre , ti ganger verre , skrytte han . Kjære velsigne deg , her skal altsammen høve til den minste ørpitterlille strek , og sirkelbladet det skal gå i midten . - Dersom at du bare klarer det ! sa Inger i sin tankeløshet . - Isak tok seg nær av disse ord og svarte : Det får nu stå sin prøve . - Kan du ikke få noen kyndig mann til å hjelpe deg ? spurte hun . - Nei . - Jaja så klarer du det ikke , sa hun og fremturet .
Isak løftet sakte sin hånd opp til håret , det var som en bjørn løftet labben . - Det var nu just det jeg var redd for : at jeg ikke skulle klare det , sa han , derfor så ville jeg få en hånd hos deg som forstår det , sa han . - Javisst , der traff jo bjørnen , men det ble ikke til noen seier , Inger kastet med nakken og slo seg vrang og nektet å være med på sagen . - Nå , sa Isak . - Ja skal jeg kanskje stå våt i elven og bli helseløs ? Og hvem vil du ha til å sy på maskinen og passe dyrene og gå i husholdningen og alt ihop ?
Neinei , sa Isak .
Å men det var jo bare de fire hjørnestolper og de to midtstolper på begge langvegger han ville hatt hjelp til , ikke mere ! Var Inger innerst inne blitt så konstig under sitt lange byliv ?
Saken var at Inger hadde forandret seg meget og tenkte ikke
109
lenger så stadig på deres felles beste som på seg seiv . Hun hadde tatt karder og rokk og vevstol i bruk , men hun veivet langt heller på symaskin , og da smeden hadde smidd et pressejern til henne var hun fullt rustet til å opptre faglært i søm . Det var hennes profesjon . Til å begynne med sydde hun et par kjoler til lille Leopoldine , Isak syntes de var pene og roste dem kanskje litt for meget , Inger antydet at det var ingenting imot det hun kunne . - Men de er for korte , sa Isak . - Vi brukte dem såledesen i byen , svarte Inger , så det forstår ikke du deg på . - Isak hadde altså gått for vidt og stilte derfor i utsikt et tøy av noe slag til henne seiv , til Inger seiv . - Et kåpetøy ? spurte Inger . - Ja eller hva du vil . - Inger samtykket i å få et kåpetøy og beskrev hvorledes det skulle være .
Men da hun hadde sydd kåpen måtte hun ha noen å vise den frem til og hun fulgte derfor med småguttene ned i bygden da de skulle legges inn på skolen . Og denne reise ble ikke gjort helt i fånytte , den satte spor .
Først så kom de forbi Breidablik , og konen på Breidablik og hennes barn kom ut og så på de reisende . Der satt Inger og begge småguttene og kjørte som herrefolk , og småguttene de skulle likefrem på skole og Inger hun satt i kåpe . Det gikk en orm gjennom konen på Breidablik ved dette syn , kåpen kunne hun unnvære , hun var gudskjelov ikke narraktig ; men hun hadde seiv barn , store piken Barbro , Helge , den nesteldste , og Katrine , alle skolepliktige . Naturligvis hadde de to eldste alt vært på skole nede i bygden , men da familien flyttet opp i myrene , opp til dette avsides Breidablik , måtte barna bli hedninger igjen .
Har du mat med til guttene dine ? spurte konen . - Ja mat ? Ser du ikke denne kisten ? Det er reisekisten min som jeg hadde med hjem , den er full av mat . - Hva du har med ? - Hva jeg har med ? Jeg har flesk og kjøtt til kokemat og smør og brød og ost
110
til tørrmat . - Ja det er storveies med dokker oppi marken ! sa konen , og hennes stakkars blekkinnede barn hørte både med øyne og ører om all den gode mat . Hvor du skal få hus for dem ? spurte hun . - Hos smeden . - Nå , sa konen . Ja mine skal nu også på skolen igjen , de skal bo hos lensmannen . - Nå , sa Inger . - Ja eller hos doktoren eller presten . Det er nu så at han Brede han er så kjent med alle de store . - Da rettet Inger på kåpen og fikk noen sorte silkefrynser fordelaktig frem . - Hvor har du fått kåpen ? spør konen , har du hatt henne med deg ? - Jeg har sydd henne seiv . - Ja det er som jeg sier , dokker er sprengt av middel og makt oppi marken !
Da Inger kjørte videre kjente hun seg hovmodig og glad , og da hun kom frem til bygden viste hun seg kanskje litt for stor på det , iallfall tok lensmann Heyerdahls frue forargelse av at hun fremstod i kåpe : Konen på Sellanraa glemte hvem hun var , glemte hvor hun kom fra efter seks års fråvær ! A men Inger fikk iallfall vist frem sin kåpe , og hverken handelsmannens kone eller smedens kone eller skolelærerens kone hadde noe imot en slik kåpe til seg seiv , men de ville se tiden an .
Det gikk ikke så lang tid før Inger begynte å få søkning . Noen koner kom fr a andre siden av fjellet av nysgjerrighet , Oline hadde vel mot sin vilje kommet til å nevne henne til en og annen , de som kom bragte da med seg meget nytt fra Ingers hjembygd , til gjengjeld ble de traktert og fikk se på symaskinen . Unge piker kom to og to opp fra sjøsiden , fra bygden , og rådførte seg med Inger : det var høsten , de hadde spart sammen til et nytt plagg og nu var det at Inger kunne si dem moten ute i verden og nu og da klippe tøyet . Inger levet opp ved disse besøk , blomstret , hun var snill og hjelpsom og dertil dyktig i sitt fag så hun kunne klippe utenat ; iblant sydde hun også lange sømmer på maskinen for ingenting og gav de unge piker tøyet tilbake med de himmelsk spøkefulle ord : Så , nu kan du sy i knappene seiv !
111
Senere på høsten fikk Inger bud om å komme ned til bygden og sy for de store . Det kunne hun ikke , hun hadde folk og dyr og hjemlige gjøremål , og hun hadde ikke tjenestepike . Hva hadde hun ikke ? Tjenestepike !
Hun sa til Isak : Dersom at jeg hadde noen hjelp så kunne jeg sy mere stadig . - Det forstod ikke Isak : Hjelp ? - Ja hjelp i huset , en tjenestepike . - Da gikk det vel rundt for Isak , for han lo litt i jernskjegget og tok det for spas : Ja vi skulle hatt tjenestepike ! sa han . - Det har alle husmødre i byen , sa Inger . - Nå , sa Isak .
Se , han var kanskje ikke videre blid eller glad , ikke opplagt nei , for nu var han begynt å reise sagbruket og det hadde ikke gått fort , han kunne ikke holde stolpen med én hånd , styre vateret med den andre og samtidig feste skråbandene . Men nu siden småguttene kom hjem fra skolen igjen gikk det bedre , de velsignede guttene var til stor nytte , især var Sivert en merkelig dyktig fyr til å slå i spiker , men Eleseus var best til å lodde med snor . Efter en ukes tid hadde Isak og guttene virkelig fått reist stolpene og festet dem forsvarlig med skråband digre som bjelker . Et stort arbeide var gjort .
Det gikk - altsammen gikk . Men Isak begynte å være trett om kveldene , hva det nu kom av . Det var ikke bare å bygge sag og dermed punktum , alt annet skulle også gjøres . Høyet var i hus , men kornet stod og matet seg , nu skulle det snart skjæres og staures , poteten skulle også snart opp . Men Isak hadde utmerket hjelp i småguttene . Han takket dem ikke , det hørte seg ikke til blant folk som han og hans , men han var uhyre tilfreds med dem . En sjelden gang satte de seg et øyeblikk midt i økten og talte sammen , faren kunne da nesten for alvor rådføre seg med guttene sine om hva de skulle ta fatt på først og hva sist . Dette var småguttenes stolte stunder og de lærte å tenke seg vel om før de talte for ikke å få urett . - Det var nu galt skulle vi ikke få sagen under tak til høstvæten kommer , sa faren .
112
Bare Inger hadde vært som i gamle dager ! Men Inger var vel dessverre ikke så sterkhelset lenger som før , som vente kunne være efter den lange innesperring . At hennes sinn hadde skiftet var en sak for seg , å hun var blitt så lite omtenksom , likesom mere grunn , lettsindig . Hun sa om barnet hun drepte : Jeg var et godt kreatur , vi kunne ha fått henne sydd i munnen , så hadde jeg ikke hatt fornøden å strøype henne ! - Og aldri så gikk hun til en liten grav borti skogen hvor hun engang hadde klappet jorden til med hendene og satt et kors .
Men Inger var intet umenneske , hun vedble å ha stor omhu for sine andre barn , skiftet på dem , sydde til dem , kunne sitte oppe utover natten for å stoppe et plagg til dem . Det var hennes drøm at de skulle bh til meget .
Så kom kornet på staur , så ble poteten tatt opp . Så kom vinteren . Neivel , så kom ikke sagen under tak i høst , men det fikk ikke hjelpe , det gjaldt ikke livet . Til sommeren kom tid og råd .
XIII
og om vinteren var det da det sedvanlige arbeide med vedkjøring og istandsetting av verktøy og kjøredoninger , og Inger stelte huset og sydde . Småguttene var atter nede i bygden på lang skole . De hadde alt i flere vintre hatt et par ski tilsammen , det klarte de seg godt med sålenge de var hjemme : så stod den ene og biet mens den andre rente sitt renn , eller den ene stod bakpå hos den andre . A det klarte de seg godt med , de visste ikke om det som gildere var , de var uskyldige . Men nede i bygden var forholdene større , skolen vrimlet av ski , det viste seg at endog barna på Breidablik hadde hver sitt par . Det ble til det at Isak måtte få gjort et nytt par ski til Eleseus , så beholdt Sivert det gamle par alene .
113
Isak gjorde mere , han fikk småguttene oppkledd og gav dem uforgjengelige støvler . Men da det var gjort gikk Isak til handelsmannen og bestilte en ring . - En ring ? spurte handelsmannen . - En fingerring . Jeg er blitt så hofferdig at jeg vil gi konen min en fingerring . - Skal det være en sølvring eller en gullring eller bare en messingring som har hengt i gullrøken ? - Det skal være en sølvring . - Handelsmannen tenkte lenge på det : Når du skulle fare med det , Isak , og dersom at du vil forære konen din en ring som hun kan være bekjent med - så la det være en gullring . - Hva ! sa Isak høyt . Men han hadde visst innerst inne seiv tenkt på en gullring .
De talte det over på alle leier og ble enige om et slags mål på ringen , Isak grundet svært og rystet på hodet og syntes det var et stivt stykke , men handelsmannen ville ikke skrive efter noe annet enn en gullring . Da Isak gikk hjemover var han i grunnen glad over sin beslutning , men samtidig forferdedes han over de utgifter som forelskelse kunne føre til .
Det var en jevn snevinter og da det ut på nyåret ble godt føre begynte folk fra bygden å kjøre telegrafstolper opp over myrene og lesse dem av med visse mellomrom . De kjørte med mange hester og kom forbi Breidablik , kom forbi Sellanraa gård - så møtte andre hester med stolper fra hin siden av fjellet , og hele linjen var komplett .
Slik gikk livet dag for dag , uten store hendelser . Hva skulle hende ? Om våren begynte arbeidet med å sette telegrafstolpene opp , Brede Olsen var atter med skjønt han skulle ha våronn å gjøre på sin gård . At han har tid tenkte vel Isak igjen .
Isak seiv hadde knapt stunder til å spise og sove , det var bare såvidt han fikk onnen gjort i rett tid , hans jorde var nu blitt nokså stort .
Men så , mellom onnene , fikk han sagen under tak og kunne
114
begynne å sette inn maskineriet . Se , det var intet vidunder av fint treverk han hadde frembragt , men det var jotunsterkt og stod der og gjorde nytte , sagen gikk , sagen skar ; Isak hadde brukt øynene når han var på sagen nede i bygden og tatt godt efter . Det var et hjertelig lite sagbruk han hadde oppført , men han var tilfreds med det , han hugget inn årstall over døren og satte sitt bumerke .
Og i sommer hendte nu allikevel noe mere enn almindelig på Sellanraa .
Telegrafarbeiderne var nu kommet så høyt opp i marken at de forreste lag stakk frem til gården en kveld og bad om hus . De fikk ligge i løen . Efterhvert som dagene gikk kom de andre lag efter , de fikk alle tak over hodet på Sellanraa , arbeidet skred forbi gården , men folkene vedble å komme tilbake til løen og ligge . En lørdags kveld kom ingeniøren og skulle utrede lønning .
Da Eleseus så ingeniøren fikk han hjerteklapp og snikte seg på dør for ikke å bli spurt om farveblyanten . A for en ond stund , og ikke kom Sivert ut så han kunne få litt støtte ! Eleseus glidde som en blek ånd forbi husnovene , han fikk endelig fatt i moren og budsendte Sivert . Det var ikke annen råd .
Sivert tok saken mindre tungt , han hadde heller ikke den store skyld å bære på . Brødrene satte seg godt avsides og Eleseus sa : Dersom at du ville ta det på deg ! - Jeg ? sa Sivert . - For du er så meget mindre , han ville ikke gjøre deg noe . - Sivert tenkte på det og så at broren var i nød , det smigret ham også at Eleseus trengte til ham . - Jeg kunne kanskje gi deg en hånds hjelp , sa han voksent . - Du måtte ha villet ! utbrøt Eleseus og gav simpelthen sin bror den stubb som var igjen av farveblyanten . Du skal ha han til eiendes ! sa han .
De skulle gå inn igjen i fellesskap , men Eleseus hadde noe å gjøre ved sagen , sa han , eller rettere å si ved kvernen , sa han ,
115
noe han skulle se efter , det ville ta tid , han ble neppe ferdig på en god stund . Sivert gikk inn alene .
Der satt ingeniøren og lønnet med sedler og sølvpenger , og da han hadde lønnet ifra seg fikk han melk å drikke av mugge og glass hos Inger og han var takknemlig derfor . Så talte han med lille Leopoldine og da han så tegningene på veggstokkene spurte han straks hvem som var mester for dem , er det du ? spurte han Sivert . Ingeniøren skulle vel gjøre seg litt til av takknemlighet for gjestfriheten , han gledet moren ved å rose tegningene , Inger på sin side gav god forklaring : Guttene hennes hadde vært to om tegningene , begge brødrene . De hadde ikke hatt papir før hun kom hjem og ordnet med det , så hadde de krotet ut veggene . Men hun hadde ikke hjerte til å vaske det av . - La det stå , sa ingeniøren . Papir ? sa han og la en mengde store ark opp : Der , tegn vekk til jeg kommer igjen neste gang ! Hvorledes er det med blyanter ? - Sivert fremtrådte simpelthen med blyantstubben og viste at den var liten . Han fikk en ny , en uoppskåren farveblyant : Tegn vekk ! Men gjør heller hesten rød og bukken blå . Ikke sant , du har ikke sett blå hester ?
Så reiste ingeniøren .
Samme kveld kom en mann opp fra bygden med en skreppe , han leverte ut noen flasker til arbeiderne og gikk igjen . Men efter at han var gått ble det ikke lenger så stille på Sellanraa , trekkspillet tonet , det ble talt høyt og sunget og så smått danset på tunet . En av arbeiderne ville ha Inger med til en sving , og Inger - hvem forstod seg på henne , hun lo en liten latter og danset sannelig med noen ganger rundt . Da det var gjort ville flere ha henne med og hun kom til å danse nokså meget .
Hvem forstod seg på Inger ! Hun danset kanskje nu sin første salige dans i livet , hun var efterstrebt , hissig forfulgt av tredve mann , hun var alene , den eneste å velge imellom , ingen stakk henne ut . Og hvor de brottsterke telegrafkarer løftet henne !
116
Hvorfor ikke danse ? Eleseus og Sivert sov alt som stokker i kammerset midt i sjauen på gården og lille Leopoldine hun var oppe og stod og så forundret på morens spring .
Isak hadde under dette vært ute på jordet hele tiden efter kveldsmaten og da han kom hjem for å legge seg ble han bydd av en flaske og drakk også litt . Han satte seg og så på dansen med Leopoldine på fanget . Der får du svinget deg ! sa han godslig til Inger , der får du sannelig føtter ! sa han .
Men om en stund sluttet musikanten sitt spill og dansen var forbi . Arbeiderne gjorde seg nu rede til å dra ned i bygden for resten av natten og for hele morgendagen og ikke komme igjen før mandag morgen . Snart lå Sellanraa igjen stille , et par eldre menn ble tilbake og gikk til ro i løen .
Isak så seg om efter Inger til å gå inn og legge Leopoldine , men da han ikke så henne bar han seiv barnet inn og la det . Han gikk også seiv tilsengs .
Ut på natten våknet han og Inger var ikke inne . Er hun i fjøset ? tenkte han og stod opp og gikk i fjøset . Inger ? spurte han . Intet svar . Kyrne snudde hodene og så på ham , alt var ro . Av gammel vane talte han buskapen , talte han småfeet , den ene lamsauen var så lei til å ligge ute - nu var den ute igjen . Inger ? spurte han . Intet svar nu heller . Hun er nu vel aldri blitt med helt ned i bygden ? tenkte han .
Sommernatten var lys og lun , Isak satt en stund på dørhellen , så reiste han seg og gav seg inn i skogen for å lete efter lamsauen . Han fant Inger . Inger her ? Inger og en til . De satt i lyngen , hun lot hans skyggelue danse på sin pekefinger , de talte sammen , hun var vel efterstrebt igjen .
Isak rugget saktelig bortover til dem , Inger vendte seg og så ham , hun ble som en klut , seg fremover med brystet , slapp luen , ble til ingenting . - Hm . Vet du at lamsauen er borte igjen ? sa Isak . Men det vet nok ikke du ! sa han .
117
Den unge telegrafarbeider samlet luen sin opp og begynte å gå sidelengs bort : Jeg får vel gi meg efter de andre , sa han , ja godnatt , sa han og gikk . Ingen svarte .
Nå , du sitter her ! sa Isak . Skal du sitte her ?
Han begynte å gå hjemover . Inger kom seg på knærne , kom seg på føttene og gikk efter , således gikk de , mannen først , konen bakefter , tandem . De kom hjem .
Inger hadde vel fått tid på seg , å hun reddet seg : Det var nettopp lamsauen som jeg skulle gå og lete efter , sa hun , jeg så at hun var borte . Så kom den karen , han hjalp meg å lete . Vi hadde nesten ikke sittet noen stund da du kom . Hvor skal du hen nu ?
Jeg ? Jeg får vel se efter dyret .
Nei nu skal du legge deg . Og dersom at noen skal lete mere så skal jeg gjøre det . Du skal bare legge deg , du kan trenge det . Men forresten så kan sauen ligge ute , det har hun gjort før .
Ja og bli oppett av rovdyr ! sa Isak og gikk .
Nei du skal ikke vør ! ropte hun og innhentet ham . Du trenger å hvile . Jeg skal gå .
Isak lot seg overtale . Og han ville heller ikke høre på at Inger skulle lete mere efter sauen . De gikk inn begge .
Inger så med én gang efter barna , var i kammerset og så til guttene , opptrådte som om hun hadde vært ute i det lovligste ærend , ja det var ikke fritt for at hun gjorde seg litt velbehagelig til Isak , som om hun ventet en kjærlighet verre enn noensinne i kveld - for nu hadde han jo fått full forklaring . Men takk , Isak var ikke så lett i vendingen , han hadde helst sett at hun hadde vært forunderlig sørgmodig og ikke hadde visst av seg seiv for anger . Det hadde han helst sett . Hva forslo det lille hun sank sammen i skogen , det stakkars lille hun ble ille ved da han kom på henne - hva forslo det når det gikk så fort over !
Han var ingenlunde blid dagen efter heller som var en søndag , men vandret ute og så på sagen og så på kvernen og så over
118
jordet i selskap med barna eller alene . Da Inger engang prøvet å slutte seg til gikk Isak sin vei : Jeg skal oppover elven og se på noe , sa han . Et eller annet naget ham vel , men han bar det i stillhet og tordnet ikke . A Isak var noe stort , for eksempel Israel , forjettet og snytt , men nokså troende .
Om mandagen var stemningen alt lettere og eftersom dagene gikk begynte inntrykket fra den forargelige lørdags natt å utviskes . Tiden gjør så meget istand igjen , med spytt og rusk , søvn og mat grør den alle sår . Isak var ikke verst faren , han hadde ikke engang visshet om at han var forurettet , han hadde dessuten meget annet å tenke på , rettnu skulle slåtten begynne . Og til syvende og sist var telegrafen snart ferdig nu , så ville det vel bli fred igjen på gården . En bred og lys kongsvei gikk gjennom løvskogen , det stod stolper med streng på helt opp til fjells .
Ved neste lørdagslønning , som var den siste , laget Isak det så at han var hjemmefra , han ville det seiv . Han gikk ned i bygden med ost og smør og kom hjem igjen natt til mandag . Arbeiderne hadde da allesammen forlatt løen , nesten allesammen , siste mann vagget ut av gården med sekk på ryggen , nesten siste mann . At det enda ikke var helt trygt skjønte Isak på en bomme som stod igjen i løen ; hvor eiermannen var visste han ikke , ville han ikke vite , men en skyggelue lå ovenpå bommen som et forargelig bevis igjen .
Isak slengte bommen ut på tunet og slengte luen efter ut på tunet og lukket loen . Så gikk han inn i stallen og kikket ut gjennom ruten . La bommen stå der , tenker han vel , og la luen ligge der , det er det samme hvem som eier den , han er en skitt og jeg vører ham ikke , tenker han vel . Men når han nu kommer efter bommen så skal jo Isak gå ut og ta ham litt i armen og gjøre den blå . Og hva en veivising ut fra tunet angår så skal han få den også !
119
Dermed forlot Isak ruten i stallen og gikk inn i fjøset og kikket derfrå og hadde ingen ro . Bommen var surret med snøre , stakkaren hadde ikke engang lås for den og snøret var løsnet - hadde Isak tatt for hårdhendt i bommen ? Hvorledes det nu kom , men han var ikke lenger sikker på om han hadde handlet rett . Han hadde nettopp nu på turen ned i bygden sett sin nye harv , en nybrottsharv som han hadde bestilt , å en makeløs maskin , et helgenbillede , ja og den var det som nu var kommet . Så var det om det fulgte velsignelse med den . Den høyere makt som ledet menneskenes skritt stod kanskje nu og så på ham om han fortjente velsignelse eller ikke , Isak var alltid opptatt av de høyere makter , ja han hadde sett Gud med sine egne øyne en høstnatt i skogen , han var nærmest merkelig å se .
Isak gikk ut på tunet og stod over bommen . Enda betenkte han seg , ja han skubbet hatten påsnei og klødde seg i hodet og kom til å se forsoren og flott ut , kom til å se ut som en spanier . Men så må han vel ha tenkt som så : Nei her står jeg og er langtfra noe prektig menneske og ypperlig menneske , jeg er en hund ! Så surret han snøret fast om bommen , tok opp luen og bar altsammen inn i løen igjen . Der var det gjort .
Da han gikk ut av løen og nedover til kvernen , bort fra tunet , bort fra alt , stod ikke Inger i stuevinduet . Neivel , la henne stå hvor hun vil , forresten lå hun vel i sengen , hvor ellers skulle hun være ? Men i gamle dager , i de første uskyldige år her på nyrydningen , da hadde ikke Inger ro , men var oppe og biet på ham når han var ventendes hjem frabygden . Det var blitt anderledes nu , anderledes med alt. Som da han gav henne ringen - kunne noe ha vært mere mislykket ? Isak hadde vært overdådig beskjeden og så langtfra kalt den en gullring : Det er ikke noe videre , men du kan nu sette han på fingeren og prøve han ! - Er det gull ? spurte hun . - Ja , men han er ikke stor , sa han . - Jo ! var det meningen at hun skulle svare nu , men hun svarte : Neinei , så
120
stor nettopp , men . - Du kan nu ha han som et annet gresstrå , sa han tilslutt motløs .
Men Inger var jo takknemlig for ringen og hadde den på høyre hånd og glimret med den når hun sydde ; nu og da fikk pikene fra bygden prøve den og sitte med den en stund på fingeren når de var hos henne i rådslagning . Forstod da ikke Isak at hun var uhyre stolt av ringen ! ....
Men det var ødslig å sitte her i kvernen og høre på fossen den lange natt , Isak hadde intet galt gjort og trengte ikke å skjule seg . Så gikk han ut av kvernen , oppover jordet , hjem , inn i stuen
Og nu ble Isak flat , sannelig , glad og flat . Brede Olsen satt der , naboen , ingen annen , han satt og fikk kaffe . Jo Inger var oppe , de to satt der bare og pratet og drakk kaffe . Der er han Isak ! sa Inger i en hyggelig tone og reiste seg og skjenket i en kopp til ham også . Godkveld ! sa Brede og var like så hyggelig .
Isak merket godt at Brede hadde vært med og turet avskjedslag med telegrafarbeiderne , han var nokså forvåket , men det gjorde ikke noe , han var leende og vennlig . Naturligvis brautet han litt : I grunnen hadde han ikke hatt tid til dette telegrafarbeidet , han hadde gården ; men han hadde ikke kunnet si nei , ingeniøren hadde vært så efter ham . Og så hadde det jo også ført til at Brede måtte overta inspektørstillingen over linjen . Det var ikke for betalingens skyld , Brede kunne tjene mange ganger mere nede i bygden , men han hadde ikke villet være tverr . Så hadde han fått en liten blank maskin på veggen , det var nokså trøysomt , nesten en telegraf .
Isak kunne med sin beste vilje ikke bære nag til denne småskryter og lathans , dertil ble han formeget lettet ved å finne sin nabo her i kveld istedet for en fremmed . Isak hadde bondens likevekt , hans få følelser , hans stabilitet , treghet , han jattet med Brede og nikket til hans overfladiskhet . Har du ikke en
121
kopp kaffe til åt han Brede ? spurte han Inger . Og Inger skjenket .
Inger fortalte forresten om ingeniøren , det var en makeløst så snill mann , han hadde sett på småguttene sine tegninger og skrift og nu ville han ta Eleseus til seg , sa han . - Ta han til seg ? spurte Isak . - Ta han til byen . Han ville ha han til å skrive for seg , ha han til kontorist på kontoret , så meget syntes han om tegningene og skriften hans . - Nå , sa Isak . - Ja hva du mener ? Han ville konfirmere han og . Jeg syntes det var store ting . - Det syntes jeg dg ! sa Brede . Og så meget kjenner jeg ingeniøren at når den mann sier en slik ting så mener han det . - Vi har ikke noen Eleseus å unnvære her på rydningen , sa Isak .
Det ble litt stille og kjedelig efter disse ord . Naturligvis var ikke Isak en mann å tale med. - Når nu gutten seiv vil frem ! sa Inger tilslutt , og når han har geni for å bli folk ! sa hun . - Stille igjen . Men nu sa Brede leende : Ingeniøren måtte såvisst ha villet ta til seg en av mine ! Jeg har nok av dem . Men den eldste er ho Barbro og hun er pike . - Jaja ho Barbro er vel bra nok , mente Inger for å være høflig . - Ja det mankerer ikke , sa Brede også , ho Barbro er dyktig og for seg , hun skal nu til lensmannen og være . - Skal hun til lensmannen ? - Mener du ikke jeg måtte love det ! Lensmannsfruen var så efter meg om det .
Det lidde nu langt på morgningen og Brede laget seg til å gå . Jeg har en bomme og en lue igjen i løen dokkers , sa han . Hvis
at ikke karene har tatt med seg altsammen , sa han og spøkte .
XIV
OG TIDEN GIKK .
Jo naturligvis kom Eleseus til byen , Inger satte det igjennom . Han var der først et års tid , så ble han konfirmert , siden satt han
122
fast på ingeniørens kontor og ble dyktigere og dyktigere til å skrive . A , det var noen brever han sendte hjem , stundom med sort og rødt blekk , rene skilderier . Og det var et sprog i dem , en tale ! Nu og da bad han om penger , bad om støtte , han måtte ha til lommeur og kjede så han ikke forsov seg om morgningen og kom forsent på kontoret ; han måtte ha til pipe og tobakk som andre unge byens kontorister ; til noe han kalte lommepenger ; til noe han kalte aftenskole , hvor han lærte tegning og gymnastikk og andre nødvendige fag i hans stand og stilling . Eleseus var alt i alt ingen billig mann å ha i post i byen .
Lommepenger , spurte Isak , er det penger å ha i lommen ?
- Det må vel så være , mente Inger , det er vel for ikke å være snoft fri . Og det er nu heller ikke så meget en daler nu og da .
- Akkurat , en daler nu og en daler da , svarte Isak arg . Men han var arg fordi han savnet Eleseus og ville ha ham hjemme . Men det blir mange dalere , sa han . Jeg står ikke ut med det , du skal skrive at han får ikke mere . - Nå , jaja , sa Inger fornærmet . - Han Sivert , hva får han til lommepenger ? spurte Isak .
- Inger svarte : Du har ikke vært i en by og skjønner det ikke , han Sivert trenger ikke lommepenger . Men så forresten så blir det ikke synd i han Sivert når han morbror Sivert dør . - Det vet du ikke . - Jo det vet jeg . -
Og det var på en måte riktig , morbror Sivert hadde utlatt seg med at lille Sivert skulle arve ham . Morbror Sivert hadde hørt seg forarget på Eleseus sin gromhet og storhet i byen og han hadde nikket og bitt munnen sammen at en søstersønn som hette efter ham - efter morbror Sivert - skulle ingenlunde forsmekte ! Men hva eiet egentlig morbror Sivert ? Eiet han ved siden av sin vanbrukte gård og sitt naust også den store slump med penger og middel som man almindelig mente ? Ingen visste det . Og dertil kom at morbror Sivert var en egensindig person , han forlangte at lille Sivert skulle komme og være hos ham .
123
Det var morbror Sivert en honnørsak : Han ville ta til seg lille Sivert som ingeniøren hadde tatt til seg Eleseus . Men hvorledes kunne lille Sivert komme hjemmefra ? Det var ikke mulig . Han var farens eneste hjelp . Dessuten hadde ikke gutten seiv noen større lyst til å være hos morbroren , hos den berømte herredskasserer , han hadde prøvet det engang , men var vendt hjem igjen . Han ble konfirmert , skjøt iværet og vokste , fikk fine dun nedover kinnene og svære hender med træler i . Han arbeidet som en kar .
Isak kunne vel aldri ha fått opp den nye låven uten Siverts hjelp , men nu stod den der , med kjørebro og luftglugger og alt , stor som selve prestegårdslåven . Naturligvis var den bare et bindingsverkshus med bordkledning , men ekstra solid bygget med jernhaker i novene og kledd med toms bord , skåret på eget sagbruk . Ja og her hadde lille Sivert drevet inn mere enn én spiker og løftet på de tunge stokker i sperreverket så han mest segnet . Sivert trivdes sammen med faren og arbeidet trutt ved hans side , han var av farens to. Og enda var han ikke blitt finere og mere utskjemt enn at han gikk opp i lien og gnidde seg med litt reinfann når han skulle ha god lukt på seg til kirke . Da begynte sannelig lille Leopoldine å få større fornødenheter , som vente kunne være siden hun var pike og eneste datter . Nu i sommer hadde hun ikke kunnet spise kveldsgrøten uten med sirup på , nei hun vann ikke på den . Og hun var heller ikke til noe videre i arbeide .
Inger hadde ikke oppgitt tanken om en tjenestepike , hver vår hadde hun ordet om det og hver gang var Isak umedgjørlig . Hvor meget mere kunne hun ikke ha klippet tøy og sydd og vevet fin vev og brodert tøfler hvis hun hadde nok av tid ! Og Isak var i grunnen ikke så umedgjørlig lenger som før , men han murret enda . Ho , første gang hadde han talt en bra lang remse , ikke av rett og rimelighet , heller ikke av hovmod , men
124
dessverre av svakhet , av raseri . Men nu var det som han gav litt efter og skammet seg .
Skal jeg ha hjelp i mitt hus så er det nu , sa Inger . For siden så blir Leopoldine større og kan gjøre et og annet . - Hjelp ? spurte Isak , hva skal du ha hjelp til ? - Hva jeg skal ha hjelp til ? Har du ikke seiv hjelp ? Enn han Sivert ?
Hva skulle Isak svare til slik uforstand ? Så svarte han : Jaja når at du får taus så vil vel dokker to pløye og slå og høste gården . Så kan han Sivert og jeg fare vår vei .
Hvorledes det nu kan være med det , svarte Inger , men nu kunne jeg få ho Barbro til taus , hun har skrevet hjem om det .
- Hva for en Barbro ? spurte Isak , ho Barbro hans Brede ? - Ja . Hun er i Bergen . - Jeg vil ikke se den Barbro hans Brede her , sa han . Hvem annen du nu får , la han til .
Han avviste altså ikke enhver annen .
Se , Barbro på Breidablik hadde ikke Isaks tillit , hun var ustadig og overfladisk som faren - kanskje også som moren - , var flyktig og uten utholdenhet . Hun var ikke blitt lenge hos lensmannens , bare et år , da hun var blitt konfirmert kom hun til handelsmannens og var også der et år . Her ble hun vakt og religiøs og da det kom Frelsesarmé til bygden gikk hun inn i den og fikk rødt på ermet og gitar i hendene . I denne mundering reiste hun til Bergen med handelsmannens jakt , det var ifjor . Nu hadde hun nettopp sendt sitt fotografi hjem til Breidablik , Isak hadde sett det : en fremmed damepike med oppkrøllet hår og lang urkjede nedover brystet . Foreldrene var stolte av lille Barbro og viste billedet frem til hvem som kom forbi Breidablik , det var storveies som hun hadde folket seg og blitt til noe , og hun hadde ikke rødt på ermet og gitar i hendene mere .
Jeg tok det med og viste det til lensmannsfruen , hun kjente henne ikke igjen , sa Brede . - Skal hun være i Bergen ? spurte Isak mistenksom . - Hun blir i Bergen så lenge hun kan tygge
125
brød , svarte Brede . Dersom at hun ikke heller reiser til Kristiania , sa han . Hva skal hun herhjemme ? Hun har nu fått seg en ny post og er husholderske for to fine kontorister , ungkarer . Og det er svært til lønn hun har . - Hvormeget ? spurte Isak . - Det sier hun ikke bent ut i brevet . Men at det er noe forskrekkelig imot her i bygden det forstår jeg på at hun får julegave og forskjellige gaver uten at det blir trukket ifra . - Nå , sa Isak . - Ja du har ikke bruk for henne til taus ? spurte Brede . - Jeg ? spurte Isak . Det unnslapp ham . - Nei , hehe , jeg spurte nu bare således , ho Barbro skal være der hun er . Hva det var jeg skulle sagt : du så ikke noe galt med telegrafen ovenfor ? - Med telegrafen ? Nei . - Anei det er ikke meget feil å se på telegrafen siden at jeg overtok han . Og så har jeg jo min egen maskin på veggen til å varsku meg dersom at noe går sund . Jeg får vel oppover linjen en dag og se henne over . Jeg har så altfor meget å gjøre og bestyre , det er ikke for én mann . Men så lenge som jeg er inspektør og har dette offentlige verv så må jeg skjøtte det så lenge som det nu varer . - Isak spurte : Ja du tenker ikke å si det ifra deg ? - Det vet jeg ikke , svarte Brede , jeg er ikke bestemt med meg seiv . De er efter meg at jeg skal flytte ned i bygden igjen . - Hvem er efter deg ? spurte Isak . - Alle ihop . Lensmannen han vil ha meg til stevnevidne igjen og doktoren han savner meg i skyss og prestefruen hun har mere enn én gang villet ha meg til en hånds hjelp hvis at ikke veien var så lang . Hvorledes var det , Isak , fikk du så store penger som de sa for fjellet ditt ? - Ja det er ingen løgn , svarte Isak . - Men hva skulle han Geissler med det ? Det ligger der . Det er noe forunderlig . Og nu er det gått år efter år .
- Isak hadde ofte grundet på denne gåte seiv , han hadde talt med lensmannen om den , hadde spurt efter Geisslers adresse for å skrive til ham . Visst var hele saken forunderlig . - Jeg vet ingenting , sa Isak .
Brede skjulte ikke at han hadde interesse for denne handel
126
med fjell : De sier det er flere fjell enn som ditt oppi almenningen , sa han , det kan være store ting i dem , vi går bare her som umælende dyr og ser det ikke . Jeg har nu bestemt meg til å komme oppover en dag og undersøke det . - Nå så forstår du deg på fjell og stensorter ? spurte Isak . - Ja jeg er ikke fri og jeg har nu smått spurt andre . Og korsom er så må jeg noe finne på , jeg kan ikke leve her av gården med alle mine . Det er tusen umulig . Det var en annen forskjell på deg som fikk all skogen og all den gode marken . Her er ikke annet enn som myr . - Myr er god jord , sa Isak kort . Jeg har seiv myr . - Det er så umulig å få henne tørr , svarte Brede ....
Men det var ikke umulig å få myren tørr . Efterhvert som Isak kom nedover veien idag støtte han på nye rydninger , to av dem lå nedenfor , imot bygden , men én var høyt oppe , mellom Breidablik og Sellanraa - å det begynte å bli arbeidet i marken nu , i Isaks første tid lå den øde . Og disse tre nybyggere var utenbygds fra , det syntes å være folk med forstand , det første de foretok seg var ikke å låne penger og bygge stue , de kom et år og grøftet og reiste igjen , akkurat som om de var døde . Det var den rette måten : grøfte , pløye , så . Aksel Strøm var nu Isaks nærmeste nabo , en dyktig mann , ungkar , helgelending av fødsel , han hadde lånt Isaks nybrottsharv til å smuldre sin myr med og først det annet år hadde han fått opp høyhus og gamme for seg og et par dyr . Hans sted hette Maaneland fordi månen skinnet så pent på det . Han hadde ikke sjøleiendes kvinnfolk og hadde ondt for å få sommerhjelp til sitt avsides sted , men hans fremgangsmåte var så storartet den rette . Eller skulle han som Brede først ha bygget stue og så kommet med familie og mange små i marken uten å ha jord eller dyr å leve av ? Hva visste Brede Olsen om å tappe myr og bryte nyland !
Han visste om å fante tiden bort med driveri , Brede Olsen . F6r han ikke forbi Sellanraa en dag og skulle tilfjells ens ærend
127
og lete efter dyre metaller ! Om kvelden kom han tilbake og hadde ikke funnet noe bestemt , sa han , bare noen tegn , sa han og nikket . Han skulle gjøre turen opp igjen snart , han ville også undersøke fjellene over imot Sverige .
Og riktig nok , Brede kom igjen . Han hadde vel fått smak for det , han skyldte på telegrafen at han måtte fare linjen over . Imens stelte konen og barna med j orden hjemme eller lot alt ligge . Isak ble lei og kei av hans besøk og gikk ut av stuen når han kom , så pratet Inger og Brede hjertelig sammen . Hva de kunne ha å prate om ? Brede var ofte nede i bygden og visste alltid nytt om de store der , Inger på sin side hadde sin navnkundige reise til Trondhjem og sitt opphold der å fortelle om . Hun var blitt så pratende de år hun var borte , hun holdt passiar med hvemsomhelst . Nei hun var ikke den samme troskyldige og rette Inger imot før .
Det vedble å komme koner og piker til Sellanraa for å få et plagg klippet eller en lang maskinsøm sydd i en snarvending , og Inger underholdt dem godt . Oline kom også igjen , hun kunne vel ikke bare seg , men kom vår og høst , melet , smørblid og falsk . - Jeg skulle nu se hvorledes at dokker baler , sa hun hver gang . Og jeg lenges så efter småguttene , sa hun , jeg fikk så stor godhet for dem , gudsengler som de var . Jaja de er jo store karer nu , men det er så underlig med det , jeg glemmer ikke da de var små og jeg hadde dem i min varetekt . Og dokker bygger og bygger og gjør det til en by ! Skal dokker ha klokke til å ringe med på det nye låvetaket nett som på prestegården ?
Engang da Oline kom fulgte en annen kone med henne , og de to koner og Inger hadde nu en god dag sammen . Jo flere Inger hadde sittende omkring seg dess bedre klippet og sydde hun og gjorde seg til og svinget med saksen eller pressejernet . Det minte henne om tiden på anstalten hvor de var så mange . Inger la ikke skjul på hvor hun hadde sin kunst og viten fra , det
128
var fra Trondhjem . Det var som hun ikke hadde vært på straff på almindelig måte , men i lære , skredderlære , vevskole , farverlære , skrivelære , alt så hadde hun fra Trondhjem . Hun omtalte anstalten med hjemmefølelse , der var så mange folk , der var øverster og oppsyn og voktere , da hun kom hjem var det blitt øde , det hadde fait henne nokså hårdt å trekke seg helt tilbake fra selskapslivet som hun var blitt vant til . Hun gikk enda og lot som forkjølet fordi hun var uvant med å være ute i rå luft , ja år efter at hun kom hjem hadde hun ikke helse til å være ute i vær og vind . Det var utearbeidet hun egentlig skulle hatt en taus til . - Ja du store allverden , sa Oline , skulle ikke du ha taus som har råd og som har din lærdom og har ditt store hus !
Det var nokså behagelig å bli forstått og Inger motsa henne ikke . Hun sydde så det duret og glimret med ringen på sin hånd .
Nu ser du , sa Oline til den andre konen , er det ikke sant som jeg sa at ho Inger har fått gullring ? - Vil dokker se han ? spurte Inger og tok den av . Oline grep den , hun syntes ikke å være helt trygg , hun undersøkte ringen som en ape undersøker en nøtt , så på stempelet : Ja det er som jeg sier at ho Inger og all hennes rikdom og all hennes middel ! - Den andre konen tok ringen med ærefrykt og smilte ydmykt . - Du kan få sitte med han en stund , sa Inger , sett han bare på , han går ikke sund !
Og Inger var snill og godhjertet . Hun fortalte om domkirken i Trondhjem og begynte : Dokker har vel ikke sett domkirken i Trondhjem ? Nei dokker har ikke vært der ! Det var som hennes egen domkirke , hun forsvarte den , skrytte av den , oppgav høyde og vidde , et eventyr . Syv prester stod samtidig og preket i den og kunne enda ikke høre hverandre . Så har dokker vel heller ikke sett St . Olavs brønn ? Han ligger midt i domkirken , på den ene siden , og den brønnen han er botnløs . Når at vi gikk dit så hadde vi med oss en småsten hver og slapp han nedi , men han tok aldri botn . - Han tok aldri botn ! hvisket konene
129
og vagget på hodet . - Men dessforuten så er det tusen andre ting i domkirken , utbrøt Inger henrevet , der er nu sølvskrinet . Det er St . Olav den helliges skrin som at han hadde . Men marmorkirken , som var en liten kirke av bare eneste marmor , den tok danskene ifra oss under ufreden ....
Konene skulle gå . Oline fikk Inger avsides , fikk henne med seg inn i skjåenhvor hun visste at alle ostene lå , og lukket døren . - Hva vil du meg ? spurte Inger . - Oline hvisket : Han Os-Anders tør ikke komme hit mere . Jeg har sagt det til han . - Nå , sa Inger . - Jeg har sagt at han kan bare våge , efter det han gjorde mot deg ! - Jaja , sa Inger . Men han har vært her flere ganger siden , og så forresten så kan han gjerne komme , jeg er ikke redd han ! - Nei , sa Oline , men jeg vet hva jeg vet , og dersom at du vil så skal jeg melde han . - Nå , sa Inger . Nei det skal du ikke vør !
Men det var henne ikke imot at Oline stod på hennes side , det kostet en liten geitost , men Oline takket storartet for den : Det er som jeg sier og alltid har sagt : ho Inger er ikke meget vankelmodig når at hun gir , da bruker hun begge hender ! Nei du er ikke redd han Os-Anders , men jeg har nu forbydd han å komme for dine øyne . Det var det minste jeg kunne tjene deg i . - Da sa Inger : Hva kan det gjøre om han kommer ? Han kan ikke skade meg mere . - Oline reiste ører : Nå har du lært et råd for det ? - Jeg får ikke barn mere , sa Inger .
Så var de jo på like fot og hadde like gode trumfer : Oline stod jo og visste at lappen Os-Anders døde i forgårs ....
H vor for skulle ikke Inger få flere barn ? Hun var ikke uvenner med sin mann , de var ikke hund og katt , så langtfra . De hadde hver sine egenheter , men de kivedes sjelden og aldri videre langvarig , efterpå var alt godt igjen . Mangen gang kunne også Inger plutselig bli som i gamle dager og gjøre store arbeider i fjøset eller på jordet , det var som hun gikk i seg seiv og fikk friske tilbakefall . Isak så da med takknemlige øyne på sin kone , og hadde
130
han vært av dem som straks uttalte seg ville han ha sagt som så : Hva ? Hm . Aper du ? eller noe annet anerkjennende . Men han tidde forlenge og kom forsent med sin ros . Så var det vel ingen hygge ved det for Inger og hun brydde seg ikke om å være dyktig til stadighet .
Hun kunne ha vært over femti år og fått barn , men som hun stod og gikk var hun kanskje ikke engang førti . Alt hadde hun lært på anstalten - hadde hun også lært noen kunster med seg seiv ? Hun kom så oppstudert og velundervist hjem fra omgangen med de andre mordersker , hun hadde kanskje også hørt et og annet av herrene , av vakten , legene . Hun fortalte Isak engang hva en ung medisinmann hadde sagt om hele hennes udåd : Hvorfor skulle det være straff for å drepe barn , ja endog sunne barn , endog velskapte barn ? De var ikke annet enn som kjøttklumper . - Isak spurte : Var han da et udyr ? - Han ! ropte Inger og fortalte hvor snill han hadde vært mot henne , mot Inger seiv , at det nettopp var han som hadde fått en annen doktor til å operere hennes munn og gjøre henne til et menneske . Nu hadde hun bare et arr .
Nu hadde hun bare et arr ja og var en riktig pen kone , høy og uten fett , mørk , hårrik , om sommeren for det meste barfotet og høyt oppskjørtet , med meget frimodige legger . Isak så dem , hvem så dem ikke !
De kivedes ikke nei , Isak hadde ikke gaver dertil og konen var blitt så meget raskere tilsvars . Et godt og grundig kiv tok tid for denne kubbe , denne kvernkall , han gikk rundt og rundt i hennes ord og fikk ikke stort sagt , forresten hadde han også hjerte for henne , en kraftig kjærlighet . Det var heller ikke så ofte han trengte å svare for seg , Inger angrep ham ikke , han var en utmerket mann på mange vis og hun lot ham være . Hva hadde hun å klage over ? Sannelig , Isak var ikke å forakte , hun kunne ha fått den som verre var . Slitt ? Javisst hadde han vist
131
tegn til tretthet , men ikke så det gjorde noe . Han var så å si full av gammel sunnhet og ubrukthet likesom hun , og i eftersommerens samliv skjøttet han sin part av ømheten minst like så varmt som hun .
Men noen større prakt og skjønnhet var det ikke over ham ? Nei . Og heri var hun ham overlegen . Inger kom vel også iblant til å tenke på at hun hadde sett det som grommere var , menn med fine klær og spaserstokk , herrer med lommetørklær og stivet krave , å de byherrer ! Hun behandlet derfor Isak bare som den han var , så å si bare efter hans fortjeneste , ikke mere : han var en nyrydningsmann i skogen ; hadde hennes munn vært riktig hele tiden ville hun aldri ha tatt ham , det visste hun nu . Nei så kunne hun ha tatt en annen . Det hjem hun hadde fått , hele den øde tilværelse Isak hadde beredt henne , var i grunnen nokså måtelig , hun kunne iallfall ha vært gift nede i sin hjembygd og hatt selskap og omgang og ikke blitt en hulder i marken . Her høvet hun ikke mere , hun hadde fått et annet syn .
Var det ikke merkelig så synet kunne skifte ! Inger orket ikke lenger å glede seg over en riktig fin kalv eller å slå hendene sammen av forundring når Isak kom hjem med en stor bør fisk fra fjellvannet , nei hun hadde vært seks år i større forhold . Ja det var også litt i senn blitt forbi med de dager da hun var snill og himmelsk til ham når hun varskudde til måltidene : Skal du ikke inn og få deg mat ? sa hun nu . Var det en måte ! I førstningen forundret han seg litt over denne forandring , over en så forbannet tverr og uværsågod måte , han svarte : Jeg visste ikke om maten var ferdig . - Men da hun påstod at såpass måtte han vel vite på solen , sluttet han med å innvende noe og skifte ord om saken . A men én gang hadde han godt tak på henne og brukte det : det var da hun ville stjele penger fra ham . Ikke fordi han var så grisk efter penger , men fordi de så absolutt var hans . Ho , det kunne ha blitt til stor ruin og lemlestelse for henne . Og enda
132
var ikke Inger her aldeles forvorpen og gudsforgåen , det var jo Eleseus som skulle ha pengene , den velsignede Eleseus i byen , som bad om sin daler igjen . Skulle han gå blant alle fine folk og være snoft fri ? Hadde hun ikke et morshjerte ? Så var det at hun begjærte pengene av faren og da det ikke hjalp , seiv langet ut efter dem . Hvorledes det nu hadde seg , om Isak mistenkte henne , eller om det var tilfeldig - den fule strek ble iallfall straks oppdaget og i samme øyeblikk kjente Inger et grep om hver av sine armer og kjente at hun først ble løftet opp fra gulvet og derpå stuvet ned på gulvet igjen . Det var noe overordentlig , et slags skred . Isaks hender var ikke slitte og trette nu . Inger satte i et stønn , hennes hode sank ned , hun skalv og rakte daleren tilbake .
Heller ikke nu uttalte Isak seg videre , skjønt Inger ikke la ham hindringer iveien for å komme tilorde , han nærmest pustet ut det han ville si : Hut og tikse , du er ikke havendes i hus lenger ! Han var ukjennelig . A det var vel lange tiders ergrelse han gav luft .
Det ble en sørgelig dag og en lang natt og en dag igjen . Isak gikk bort og lå ute enda han hadde tørrhøy som skulle inn ; Sivert var med faren . Inger hadde lille Leopoldine og dyrene hos seg , men hun kjente seg alene , gråt for det meste hele tiden og rystet på hodet over seg seiv : så stor sinnsbevegelse hadde hun hatt bare én gang før ; nu kom hun til å huske denne ene gang , det var da hun lå og strøypte et ørlite barn .
Hvor Isak og sønnen var ? De hadde ikke vært ledige , de hadde derimot stjålet et døgn eller vel så det fra høyonnen og bygget en båt oppi fjellvannet . A en plump og riktig upyntet farkost , men tett og sterk som alt de gjorde , og nu hadde de båt og kunne fiske med garn .
De kom hjem igjen og høyet lå like tørt . De hadde gjort himmelen det puss å lite på den , og de hadde tjent på det , de kom ut
133
av det med vinning . Da pekte Sivert og sa : Ho mor har høyet ! - Faren så nedover marken og sa : Nå . - Isak hadde jo straks sett at en hel del av høyet var borte , nu var vel Inger hjemme til non . Det var særdeles godt gjort av henne å berge høyet enda han hadde hutet og tikset henne igår . Og det var tungt , stort høy , hun hadde arbeidet hårdt og enda hatt alle kyrne og geitene å melke . - Gå inn og få deg mat ! sa han til Sivert . - Enn du ? - Nei . -
Da Sivert hadde vært inne en liten stund kom Inger ut og stod ydmyk på dørhellen og sa : Kan du ikke gjøre så vel imot deg seiv at du går inn og får deg mat du også ? - Det murret Isak til og sa hm ! til . Men Ingers ydmykhet var en så sjelden opplevelse i senere tid at Isak begynte å rugges i sitt stivsinn . - Dersom at du ville tinde inn et par tinder i riven min så skulle jeg rake mere , sa hun . Hun henvendte seg til mannen på gården , overhodet for alt , med en begjæring , og hun var takknemlig da han ikke gav henne et hånlig avslag : Du har raket og kjørt nok , sa han . - Nei det er ikke nok . - Jeg har ikke tid til å tinde riven din nu , du ser han kommer med regn !
Dermed gikk Isak til arbeide .
Han ville vel spare henne ; det par minutter til å tinde riven ville ha blitt mere enn ti ganger oppveiet ved at Inger ble med på marken . Nu kom dessuten Inger efter med riven som den var og begynte å høye så det forslo ; Sivert kom med hest og høyvogn , og alle brøt på og svetten drev og høyet kom i hus . Det var et kupp . Og Isak fait igjen i tanker på den høyere makt som ledet alle våre skritt , like fra å stjele en daler til å berge en mengde tørrhøy . Der lå nu dessuten båten , efter en halv levealders grubling over tingen lå nu en båt i fjellvannet . Aj a herregud ! sa Isak .
134
det ble i det hele tatt en merkelig kveld , et vendepunkt , Inger som i lang tid hadde løpt ved siden av sporet var ved et enkelt løft opp fra gulvet kommet på plass igjen . Ingen av dem talte om hendelsen , Isak var senere blitt skamfull over seg seiv for denne daler som ikke var noen stor penge og som han allikevel hadde måttet ut med fordi han unte Eleseus den . Og ydermere : Var ikke daleren like så meget Ingers som hans ? Det kom en tid da det ble Isak som var den ydmyke .
Det kom mange slags tider , Inger hadde vel altså igjen skiftet syn , hun endret seg atter , forsaket efterhvert sine finheter og ble alvorlig og inderlig kone på et nybrott engang til . At en manns never kunne utrette så store ting ! Men slik skulle det være , det dreiet seg her om et sterkt og dyktig kvinnfolk som et langt opphold i kunstig luft hadde forkvaklet , - hun stanget imot en mann som stod altfor fast på sine føtter . Han hadde ikke et øyeblikk forlatt sin naturlige plass på jorden , sin tomt . Han kunne ikke flyttes .
Det kom mange slags tider , neste år kom tørken igjen og den tynte saktelig grøden og tæret på menneskenes mot . Kornet stod og sviddes , poteten - den forunderlige potet - sviddes ikke , men blomstret , blomstret . Engene de begynte å bli grå , men poteten blomstret . En høyere makt styrte alle ting , men engene begynte å bli grå .
Så kom Geissler en dag , den forrige lensmann Geissler , endelig kom han igjen . Det var riktig rart at han ikke var død , men dukket opp igjen . Hva kom han for ?
Geissler hadde nok ikke store ting og fjellhandel og dokumenter å fare frem med denne gang , men var tvertimot nokså ringe kledd og var grånet i hår og skjegg og rødrandet om
135
øynene . Han hadde ingen til å bære for seg mere , han hadde en lomme med papir er og ikke engang en veske .
Goddag , sa Geissler .
Goddag , svarte Isak og svarte Inger . Er slikt fremmedfolk ute og går !
Geissler nikket .
Og takk for sist i Trondhjem ! sa Inger særskilt .
Og til dette nikket også Isak og sa : Ja takk for sist fra oss be gge !
Men Geissler hadde den vane at han ikke ble bare hjerte og sentimentalitet , han sa : Jo jeg skal en tur over fjellet til Sverige .
Skjønt gårdens folk var nedtrykte over tørken ble de opplivet ved Geisslers besøk , de trakterte ham rikt , det var en stor trøysomhet å motta ham hjertelig , han hadde gjort dem så meget godt .
Geissler seiv var ikke nedtrykt , han begynte straks å uttale seg , å se utover jordet og nikke , han var fremdeles rak i ryggen og så ut som han hadde flere hundre daler på seg . Og det fulgte et vær og en opplivelse med ham , ikke så at han sjauet høyt , men han hadde en livlig tale .
Et herlig sted dette Sellanraa ! sa han . Og nu lakker de alt flere og flere oppover marken efter deg , Isak , jeg talte nu fem rydninger . Er det flere ?
Syv i det hele , de to er ikke synlige fra veien .
Syv gårder , la oss si femti mennesker . Her blir tilslutt en tettbygd grend . Har dere ikke allerede skolekrets og skolestue ?
Jo .
Det hører jeg . Skolestue på Brede sin plass , fordi den ligger mere midt i . Tenk , Brede som er blitt rydningsmann ! sa han og geipet . Jeg har hørt om deg , Isak , du er basen . Det gleder meg . Du har fått sagbruk også ?
136
Slikt det nu er . Men jeg er godt berget med det . Og jeg har også skåret en og annen stokk for dem nedenfor meg .
Slik skal det være !
Det skal bli rart å høre hva nu Dokker synes , dersom at lensmannen vil komme bort og se på sagen .
Geissler nikket som om han var fagmann at det skulle han gjøre , se på sagen , se nøye på alle ting . Han spurte : du hadde to gutter , hvor er den andre ? I byen ? På et kontor ? Hm ! sa Geissler . Men han der ser ut som en kult , hva var det du hette ?
Sivert .
Og den andre ? -
Eleseus .
På et sånt ingeniørkontor ? Hva lærer han der ? Det blir bare sveltihjel . Han kunne ha kommet til meg , sa Geissler .
Ja , sa Isak bare og ville være høflig . Han syntes synd i ham . A den gode Geissler så ikke ut til å kunne holde fremmed hjelp nu , han hadde det kanskje stritt nok alene , se der var jo trøyen hans likefrem frynset ved håndleddene .
Kanskje Dokker vil ha tørre hoser ? spurte Inger og kom med et nytt par av sine egne , og de var fra hennes fineste dager og var randete og tynne .
Nei takk , sa Geissler kort skjønt han visst var dyvåt . - Han kunne meget heller ha kommet til meg , sa han om Eleseus , jeg har sterkt bruk for ham , sa han og tok opp av lommen en liten tobakksdåse av sølv og lekte med den . Det var kanskje det eneste praktstykke han hadde tilbake fra fordum .
Men han hadde ikke ro på seg lenge av gangen til noe , han stakk sølvdåsen tilbake i lommen og begynte på noe annet : Men - er engen grå dernede ? Jeg trodde det var skyggen . Hvorfor står jordet og brenner opp ? Kom med meg , Sivert !
Han var oppe fra bordet og trakteringen med én gang , han
137
vendte seg i døren og takket Inger for maten og forsvant . Sivert fulgte .
De gikk bortover til elven , Geissler speidet gløgt hele tiden . Her ! sa han og stanset . Og nu la han ut : Det går ikke an at jordet ligger og svis av for dere som har en allverdens elv å ta vann av ! Engen skal være grønn til imorgen !
Den forbausede Sivert sa ja .
Du graver en passe veit påskrå herfrå , jorden er jevn , ved inntaket bruker vi en renne . Dere som har sag har vel noen lange bord ? Godt ! Gå efter hakke og spade og begynn her , jeg skal komme tilbake og stake ordentlig opp linjen .
Så løp han til husene igjen og det svuppet i hans støvler , så våt var han . Han satte Isak i arbeide med rennene , med mange renner , de skulle legges hist og her hvor marken ikke måtte rotes opp med en veit . Isak prøvet å innvende at vannet kanskje ikke ville nå frem , det var for lang vei , den tørre jord ville drikke det før det kom til de svidde steder . Geissler forklarte at det ville ta litt tid , jorden ville drikke en stund , men litt efterhvert ville væten gå videre - aker og eng skal være grønn til imorgen ved disse tider ! - Nå , sa Isak og begynte å spikre renner av alle krefter .
Geissler tilbake til Sivert : Det er godt , sa han , driv på slik , det var det jeg forstod at du var en kult ! Linjen skal gå efter disse stakene . Treffer du stor sten eller berg så vik tilside , men i samme plan . Forstår du : i samme høyde .
Tilbake til Isak igjen : Du har fått ferdig én , vi trenger kanskje seks , driv på , Isak , det skal være grønt til imorgen , avlingen din er berget ! - Geissler satte seg på bakken , slo begge hender i knærne og var henrykt , pratet , tenkte i lyn : Har du bek , har du drev ? Det er storartet , alt har du . For i begynnelsen vil jo rennene lekke , siden trutner de og blir tette som flasker . Du har både drev og bek siden du bygget båt , sier
138
du , hvor er den båten ? Oppi fjellvannet ? Jeg skal se på den også !
Å Geissler lovet så meget . Han var en flyktig herre og var blitt enda mere vimset enn før , han måtte arbeide med hver ting i rier . Men da gikk det med storm . Han var ikke uten overlegenhet . Naturligvis hadde han hang til overdrivelse , aker og eng kunne umulig bli grønn til dagen efter , men Geissler var en rapp knekt til å se og beslutte , det kom virkelig til å skyldes denne besynderlige mann at avlingen ble berget på Sellanraa .
Hvormange renner har du nu ? Det er forlite . Jo flere trerenner du har dess glattere løper vannet . Om du spikrer ti eller tolv ti alens renner så står du deg på det . Har du noen tolv alens bord , sier du ? Bruk dem , det betaler seg til høsten !
Dermed så hadde ikke Geissler ro mere , men reiste seg fra bakken og løp atter bort til Sivert : Storartet , Sivertmann , nu går det godt , din far spikrer og dikter renner , vi får flere enn jeg gjorde meg von om . Gå nu over og hent renner , vi skal begynne !
Hele eftermiddagen var ett jag , det var det villeste arbeide Sivert hadde vært med på , et aldeles fremmed tempo for ham , de unte seg knapt tid til å være inne til non . Men nu rant vannet ! Hist og her måtte de veite dypere , her og der måtte en renne senkes eller heves , men vannet rant . Til langt på kveld gikk de tre menn og forbedret og pusset på sitt arbeide og var alvorlig opptatt , men da væten begynte å sige utover de mest uttørkede steder på jordet flakket en glede gjennom folkene på gården . - Jeg glemte lommeuret mitt , hva er klokken ? sa Geissler . Grønt til imorgen ved disse tider ! sa han .
Enda om natten stod Sivert opp og så til vannledningen . Han traff sin far som var ute i samme ærend . A gud , det var en spenning og en opplevelse i marken !
Men dagen efter lå Geissler lenge i sengen og var slapp , rien var gått av ham . Han orket ikke å se på båten i fjellvannet og det
139
var vel bare for skams skyld han var borte og så på sagen . Ikke engang for vannledningen hadde han den samme varme interesse ; da han så at hverken aker eller eng var blitt grønn om natten tapte han motet , han tenkte ikke på at vannet rant og rant og spredte seg videre og videre nedover jordet . Han holdt seg noenlunde oppe ved å si : Det kan gjerne være at det ikke blir før imorgen at du ser monn på det . Men tap ikke motet !
Ut på dagen kom Brede Olsen slengende , han hadde stenprøver som han ville vise Geissler : Det er noe rent forunderlig , efter mitt skjønn ! sa Brede . - Geissler ville ikke se hans stener : Er det slik du driver jordbruk i marken at du renner omkring efter rikdommer ? spurte han hånlig . - Brede brydde seg vel ikke lenger om å motta tilrettevisninger av sin forhenværende lensmann , han gav ham ordentlig tilbake , begynte å dutte ham og sa : Jeg estimerer deg ikke ! - Du farer jo bare med lapperi den dag idag , sa Geissler . - Nei enn du ! svarte Brede , hva annet har du fart med hele veien ! Du har jo et fjell heroppe som ikke er til noen verdens ting , det bare ligger der . Hehe , ja du er rette karen ! - Gå din vei ! sa Geissler . - Og Brede stanset heller ikke lenge , men la sin lille sekk på akselen og gikk uten farvel tilbake til sitt rede .
Geissler satte seg til å bla i noen papirer og tenke grundig over dem . Det var som han hadde fått blod på tann og ville se hvorledes det hadde seg med kobberfjellet , med kontrakten , analysen : det var jo nesten rent kobber , blåkobber , han burde gjøre noe og ikke atter falle sammen .
Det jeg egentlig er kommet for er å ordne med det hele , sa han til Isak . Jeg spekulerer på meget snart å gå i gang med mange folk og stor drift i fjellet , hva mener du om det ?
Isak syntes atter synd i ham og motsa ham ikke .
Det er ikke likegyldig for deg . Det kan jo ikke unngås at her blir mange folk og uhyre med sjau og skyting , jeg vet ikke hvor-
140
ledes du kommer til å like det . På den annen side vil det bli liv og rørelse i distriktet og du vil få lettvint avsetning på din budrått . Du kan forlange det du vil for den .
Ja , sa Isak .
For ikke å tale om at du får en høy prosent av det som vinnes ut av fjellet . Det blir mange penger , Isak .
Isak svarte : Jeg har alt fått formeget hos Dokker ....
Morgningen efter forlot Geissler gården og ruslet i østlig retning , over mot Sverige . Han sa kort nei takk til Isak som ville følge ham på vei . Det var nesten ondt å se ham fare så fattig og ensom bort , Inger hadde gitt ham en makeløs niste og blant annet stekt vafler til ham , men det var langtfra godt nok ; han skulle også hatt fløte i et spann og en hel mengde egg , men det nektet han å bære . Så Inger var nokså skuffet over ham .
Geissler hadde visst ondt for å forlate Sellanraa uten å betale som han pleiet , han lot da som han hadde betalt , som om han virkelig hadde lagt opp en større seddel , og sa til lille Leopoldine : Og nu skal du få noe attpå , kom her ! Dermed så gav han henne tobakksdåsen , sølvdåsen . - Du kan vaske den og ha nåler i den , sa han . Forresten passer den ikke godt , hadde jeg bare nådd hjem så skulle du fått noe annet , jeg har jo adskillig ....
Men vannledningen lå tilbake efter Geisslers besøk , lå og virket natt og dag , uke efter uke , gjorde markene grønne , fikk poteten til å blomstre av , fikk kornet til å skyte .
Nybyggerne nedenfor kom efterhvert oppover og så på underet , Aksel Strøm kom , naboen på Maaneland , han som var ugift og ikke hadde sjøleiendes kvinnfolk , men enda stelte for seg seiv , han kom også . Han var lys tilsinns idag og fortalte at han hadde fått løfte om en pike til sommerhjelp , så var den pinen slukket ! Han nevnte ikke pikens navn og Isak spurte ikke om det , men det var Barbro hans Brede han hadde fått løfte på , det skulle bare koste et telegram til Bergen . Nå , Aksel la jo ut
141
pengene til dette telegram skjønt han visst var en svært påholdende mann og likefrem litt gjerrig .
Det var vannverket som hadde lokket Aksel oppover idag , han så på det fra ende til annen og var sterkt interessert . Han hadde ikke den store elv på sin eiendom , men han hadde en bekk , heller ikke hadde han bord til renner , men han ville veite hele løpet på jorden , det lot seg nok gjøre . Enda så det ikke verst ut på hans sidlendte jorde , men skulle tørken vare måtte han begynne å vanne han også . - Da han hadde sett det han ville sa han farvel . Han ble bedt om å gå inn , men han hadde ikke tid , han ville begynne å veite i denne kveld . Så gikk han .
Det var noe annet enn Brede .
Å nu hadde Brede fått det å løpe nedover myrene med at det var blitt vannledning og underverk på Sellanraa ! Det er nu ikke bra å være for flink med jorden , hadde han sagt , han Isak han har nu grøftet så lenge at han må begynne å vanne !
Isak var tålsom , men han ønsket ofte at han kunne bh kvitt denne mann , denne pratmaker omkring Sellanraa . Brede skyldte på telegrafen at så lenge han var en offentlig bestillingsmann måtte han holde linjen i orden . Men telegrafen hadde jo alt flere ganger måttet irettesette ham for hans forsømmelser og hadde atter tilbydd Isak posten . Nei det var ikke telegrafen Brede var opptatt av , det var metallene i fjellet , det var blitt til syke hos ham , til fiks idé .
Det hendte nu nokså ofte at han kom innom Sellanraa og mente å ha funnet skatten , han nikket og sa : Jeg sier ikke mere , men at jeg har funnet noe aparte det nekter jeg ikke ! Han kastet tid og krefter bort til ingen nytte . Når han så kom trett hjem til sin stue drev han en liten sekk med stenprøver i gulvet og blåste og pustet efter sitt dagsverk og mente at ingen slet hårdere for føden . Han avlet litt potet på sur myr og slo de gressdottene som vokste av seg seiv omkring stuen hans , det var
142
jordbruket . Han var kommet på feil hylle , det måtte gå galt . Nu var allerede hans torvtak fillet og trappen til kjøkkenet forfallen av drypp ; en liten slipesten lå på jorden , kjerren stod evig under åpen himmel .
Brede hadde det forsåvidt godt som at slike småting aldeles ikke gremmet ham . Når barna rullet slipestenen for lek var faren godslig og snill og hjalp dem stundom å rulle . En lett og lat natur uten alvor , men også uten tungsinn , svak i karakteren , litt uansvarlig , men han gjorde utvei til mat slik som den nu var , han levet med sine fra dag til dag , de levet allesammen . Men naturligvis kunne ikke handelsmannen i all evighet holde liv i Brede og hans familie , han hadde sagt det ofte , nu hadde han sagt det strengelig . Brede innså det seiv og lovet at nu skulle han ha en råd med det : han ville seige sitt sted og kanskje tjene riktig godt på det og betale handelsmannen !
Å seiv om han tapte på det så ville Brede seige , hva skulle han med jord ! Han lengtet ned til bygden igjen , til lettsinnet og sladderen og kramboden - dit lengtet han istedet for å slå seg til ro her og arbeide og glemme den store verden . Kunne han glemme juletrefestene eller syttende mai eller basarene i kommunelokalet ! Han elsket å tale med noen , å frege nytt , men hvem skulle han tale med her på myrene ? Inger på Sellanraa hadde en stund vist litt anlegg , nu var hun blitt så anderledes , så fåordet igjen . Og forresten så hadde hun vært på straff og han var en offentlig mann , det høvet seg ikke .
Nei han hadde satt seg seiv tilside da han forlot bygden . Nu så han med skinnsyke at lensmannen hadde fått annet stevnevidne og doktoren annen skyss ; han hadde løpt bort fra menneskene som trengte ham , nu da han ikke lenger var for hånden hjalp man seg uten ham . Men slikt stevnevidne og slik skyss ! Egentlig så burde han - Brede - hentes tilbake til bygden med hest !
143
Men det var nu Barbro , og hvorfor han hadde interessert seg for å få henne til Sellanraa ? Jo det var efter overveielse med sin kone . Hvis alt gikk riktig til ville det ha vært fremtid for piken , kanskje litt fremtid for hele familien Brede . Dette å styre hus for to kontorister i Bergen var bra nok , men gud vet hva hun fikk for det i lengden ; Barbro var jo pen og rikelig for seg , hun hadde kanskje bedre tak her hjemme til å komme frem . Det var to gutter på Sellanraa .
Men da Brede skjønte at denne plan ville strande tenkte han ut en annen . A i grunnen var det ikke noe å stå efter å komme i familie med Inger , med en straffet person , det var andre gutter enn Sellanraa-guttene , der var nu Aksel Strøm . Han hadde gård og gamme , det var en mann som spinket og sparte og smått isenn samlet seg dyr og annen middel , men ingen kone og ingen kvinnfolkhjelp hadde . Det vil jeg si deg at får du ho Barbro så har du all den hjelp du trenger ! sa Brede til Aksel . Og her ser du fotografiet hennes ! sa han .
Et par uker gikk , så kom Barbro , ja Aksel var nu et stykke ute i slåtten og måtte slå om natten og høye om dagen og var alene med alt , men så kom Barbro ! Det var en ren gave . Det viste seg også at Barbro kunne arbeide , hun vasket kjørler og klær og kokte mat , hun melket dyrene og var på rakemarken , ja hun var med og bar inn høyet , det mankerte ikke ; Aksel bestemte seg til å gi henne god lønn og enda stå seg på det .
Hun var ikke bare et fotografi av en fin dame her . Barbro var rak og tynn , hun talte litt hest , viste modenhet og erfaring i mangt og meget og var ingen konfirmant . Han forstod ikke hvorfor hun var så smal og medtatt i ansiktet : Jeg skulle kjenne deg av anseelse , sa han , men du ligner deg ikke på fotografiet .
Det er efter reisen , svarte hun , ja også efter hele byluften .
- Det varte heller ikke lenge så ble hun rund og pen igjen og Barbro sa : Du kan tro at en sånn reise og en sånn byluft tar
144
svært på ! Hun hentydet også til fristelsene i Bergen - der fikk man passe seg ! Men som de satt og snakket bad hun ham om å abonnere på et blad , et Bergens-blad , så hun kunne se nytt fra verden . Hun var blitt vant til lesning og teater og musikk , her var så øde .
Da Aksel Strøm hadde vært så heldig med sin sommerhjelp så abonnerte han på bladet og bar også over med at familien Brede kom nokså ofte til hans nybygg og spiste og drakk . Han ville påskjønne sin tjenestetaus . Intet kunne være hyggeligere enn søndagskveldene når Barbro slo gitarens strenger og sang litt til med sin hese røst , det var så han rørtes av det , av de fremmede , pene viser og av at virkelig noen satt og sang på hans nybygg .
I sommerens løp lærte han jo også å kjenne henne fra andre sider , men han var i det store og hele tilfreds . Hun var ikke uten luner , og hun kunne være hastig tilsvars , litt for straks på det . Den lørdagskveld Aksel nødvendig måtte ned til kramboden i bygden skulle ikke Barbro ha forlatt dyrene og gammen og gått bort fra det hele hun også . Det kom av en liten strid . Og hvor gikk hun hen ? Bare til sitt hjem , til Breidablik , men allikevel . Da Aksel kom hjem til gammen om natten var Barbro borte , han så til dyrene , fant seg mat og la seg . Ut på morgensiden kom Barbro . - Jeg ville bare kjenne hvorledes det var å være i hus med tregulv igjen , sa hun nokså spydig . - Hertil kunne ikke Aksel svare noe videre , for han hadde bare gammen med jordgulv enda , men han svarte såpass at han var ikke snoft fri for tømmer , det ble vel stue med tregulv engang ! - Da var det som hun angret seg , verre var ikke Barbro , og enda det var søndag gikk hun bent på skogen efter ny ener til jordgulvet og pyntet det .
Men når hun var såypperlig og hjertensgod så måtte jo Aksel opp med det pene hodetørkleet som han hadde kjøpt til henne
145
igår aftes , han hadde ellers tenkt å gjemme det og oppnå noe ordentlig av henne for det . Se , nu syntes hun om det og hunprøvet det straks , ja hun spurte ham om det ikke kledde henne . Og jo det gjorde det , og hun kunne gjerne sette skinnvesken hans på hodet så kledde den henne ! Da lo hun og ville være riktig søt tilbake og sa : Jeg vil langt heller gå med dette tørkleet til kirke og til alters enn med hatt . I Bergen gikk vi jo med hatt allesammen , ja unntagen almindelige tjenestepiker som kom fra landet .
Bare vennskap igjen .
Og da Aksel kom frem med bladet som han hadde fått med fra posthuset satte Barbro seg til å lese om nytt fra verden , om et innbrudd hos en gullsmed i Strandgaten , om et taterslagsmål , om et barnelik som var funnet drivende inn fra Stadhavet . Det var innsydd i en gammel skjorte som var klippet tvers av ved ermene . Hvem kan nu ha kastet det barnet ut ? sa Barbro . Hun leste også av gammel vane torvprisene .
Sommeren gikk .
XVI
STORE FORANDRINGER PÅ SELLANRAA .
Ja intet var til å kjenne igjen fra den første tid , her var nu alskens huser og sag og kvern , og marken øde var blitt et menneskeland . Og mere forestod . Men Inger var kanskje mest merkelig , så omvendt og dyktig igjen .
Krisen ifjor hadde vel ikke på én gang kunnet få bukt med hennes lettsinn , i begynnelsen kjente hun tilbakefall , hun grep seg i å ville tale om anstalten og Trondhjems domkirke . A små og uskyldige ting , og ringen tok hun av hånden og sine frimodig høye skjørt gjorde hun sidere . Hun var blitt eftertenksom ,
146
det ble stillere på gården , besøkene avtok , de fremmede piker og koner fra bygden kom sjeldnere fordi hun ikke innlot seg med dem . Ingen kan leve i dype marken og drive på å flokse . Glede er ikke moro .
I marken har hver årstid sine undere , men alltid og uforanderlig den tunge , umåtelige lyd fra himmel og jord , omringelsen til alle kanter , skogmørket , trærnes vennlighet . Alt er tungt og bløtt , ingen tanke er umulig der . Nord for Sellanraa lå et bitte lite tjern , en pytt , bare stor som et akvarium . Der svømmet noen ørsmå fiskebarn som aldri ble større , de levet og døde der og var ikke til noe , herregud , ikke til det minste . En kveld stod Inger der og lydde efter kubjellene , da hørte hun intet annet , for alt var dødt , men hun hørte en sang fra akvariet . Den var så liten og nesten ikke til , men borte . Det var disse små fiskene sin sang .
De var heldige med det på Sellanraa at hver høst og vår så de grågåsen seile i flåte over villmarken og de hørte hennes snakk oppi luften , det var som en tale i villelse . Og det var som verden stod stille det øyeblikk til toget var forsvunnet . Kjente ikke menneskene en svakhet gli gjennom seg nu ? De begynte sitt arbeide igjen , men de tok efter ånden først , noe hadde talt til dem hinsides fra .
Store undere omgav dem til enhver tid , om vinteren stjernene , om vinteren også ofte nordlyset , et firmament av vinger , en ildløs hos Gud . Nu og da , ikke ofte , ikke almindelig , men nu og da hørte de tordenen . Det var især om høsten , det var mørkt og høytidelig for mennesker og dyr , buskapen som gikk på hjemmebeite stimlet gjerne sammen og ble stående . Hva lutet den for ? Ventet den enden ? Og hva ventet menneskene i marken når de stod i tordenen og lutet med hodet ?
Våren-jovel , dens hastighet og galskap oghenrykkelse ; men hosten ! Den stemte til mørkreddhet og kveldsbønn , man ble
147
synsk og hørte varsler . Menneskene kunne gå ut en dag om høsten og lete efter noe , mennene kunne lete efter et emnestre og kvinnene efter dyrene som nu løp sanseløse efter sopp , - de kom hjem igjen med mange hemmeligheter i sinnet . Trådte de uforvarende på en maur og klinte dens bakpart fast til stien så overkroppen ikke kunne komme seg løs mere ? Kom de for nær et rypereir og fikk en flaksende og hvesende mor imot seg ? Og ikke engang de store kusoppene er intetsigende , mennesket blir ikke tom og hvit i øynene av å se på dem . En kusopp blomstrer ikke og flytter seg ikke , men det er noe veltende ved den og den er et monstrum , den ligner en lunge som står og lever naken , uten et legeme .
Inger ble tilslutt nokså nedbrutt , marken trykket henne , hun ble religiøs . Kunne hun unngå det ? Ingen i marken kan unngå det , her er ikke bare jordisk strev og verdslighet , her er fromhet og dødsfrykt og rik overtro . Inger mente vel å ha en grunn mere enn andre til å vente himmelens refselse , den ville vel ikke utebli , hun visste jo at Gud gikk om kveldene og så over all sin ødemark og hadde fabelaktige øyne , han ville nok finne henne . Det var ikke så svært meget i hennes daglige liv som hun kunne rette på , jo hun kunne gjemme gullringen dypt på kistebunnen og hun kunne skrive til Eleseus at han skulle omvende seg han dg ; men så forresten var det ikke annet tilbake enn å gjøre vel arbeide seiv og ikke spare seg . Enda ett kunne hun gjøre : kle seg i ydmyke plagg og bare knytte et lite blått silkebånd om halsen for å markere søndagen . Denne uekte og unødvendige armod var uttrykk for et slags filosofi , for selvfornedrelse , stoisisme . Det blå silkebånd var brukt , var sprettet av en lue som lille Leopoldine var vokst ifra , det var falmet hist og her og rent ut sagt litt tilsølet , - nu brukte Inger det til enydmyk stas i helgen . Javel , hun overdrev og efterlignet usseldommen i hyttene , hun gjorde seg falsk fattig , - ville hennes fortjeneste ha vært større
148
hvis hun hadde vært nødt til en så ringe stas ? La henne i fred , hun har rett til fred !
Hun overdrev storartet og gjorde mere enn hun skulle . Det var to karfolk på gården , men Inger passet på når de var borte og saget ved , hva skulle nu denne pinsel og tuktelse være god for ! Hun var så ubetydelig et menneske , så ringe , hennes evner så almindelige , hennes død eller liv skulle ikke merkes i landet , bare her i marken . Her var hun nesten stor , hun var iallfall den største , og hun syntes vel hun var verd all den opptuktelse hun kostet på seg seiv . - Hennes mann sa : Han Sivert og jeg har snakket om det , vi vil ikke vite av at du sager veden vår og sliter deg ut . - Jeg gjør det for min samvittighets skyld , svarte hun .
Samvittighet ? Det gjorde atter Isak eftertenksom , han var en mann ut i årene , sen i omløpet , men vektig når han endelig kom sigende . Samvittighet måtte være adskillig kraftig siden den snoft vendte ned opp igjen på Inger . Og hvorledes det nu var , men Ingers omvendelse virket også på ham , hun smittet sin mann , han ble fortenkt og tam . Det var en vinter så tungsom og uovervinnelig , han søkte ensomhet , søkte skjul . For å spare sin egen skog hadde han nu kjøpt noen tylfter med gode stokker i statens skog imot Sverige , - han ville ingen hjelp ha til å felle dette tømmer , han ville være alene , Sivert ble satt til å oppholde seg hjemme og hindre moren fra å forslite seg .
I de korte vinterdager gikk da Isak til skogen i mørke og hjem igjen i mørke , det var ikke alltid måne og stjerner , stundom var hans egne spor fra om morgningen gjenføket av sne og han hadde ondt for å finne frem . En kveld så hendte det ham noe .
Han hadde tilbakelagt det meste av veien , i det gode måneskinn så han Sellanraa borti lien , der lå det pent og ryddet , men lite og mest som underjordisk å se til fordi det var så dypt nedsnedd . Nu fikk han tømmer igjen , og det skulle vel bli en forundring på Inger og barna når de fikk høre hva han skulle bruke
149
det til , hva for en overjordisk bygning han tenkte på . Han satte seg i sneen og ville hvile litt for ikke å komme utaset hjem .
Det er stille omkring ham , og Gud velsigne denne stillhet og tankefullhet , den er bare av det gode ! Nu er jo Isak en rydningsmann og han ser der borte på jordet hvor han skal rydde videre , han løfter i tanken store stener bort , han har et avgjort kall for grøfter . Der , vet han nu , ligger en riktig sid myrteig på hans jorde , den er full av malm , en metallisk hinne pleier å stå over hver pytt her , nu vil han grøfte den ut . Han deler med øyet marken opp i ruter og han har planer med disse ruter og spekulasjoner med dem , han vil gjøre dem så grønne og fruktbare . A en dyrket mark var et stort gode , den virket på ham som orden og rett og dertil som nytelse ....
Han reiste seg og fant seg ikke riktig igjen . Hm ? Hva var skjedd ? Intet , han hadde sittet litt . Nu står noe foran ham , et vesen , ånd , grå silke - nei det var intet . Han ble rar tilmote , steg et kort , usikkert skritt frem og gikk like imot et blikk , et stort blikk , to øyne . Samtidig begynte aspene i nærheten å suse . Nu vet enhver at asp kan ha en ubehagelig og hundsk måte å stå og suse på , iallfall hadde Isak aldri hørt verre svineri til sus enn nu og han kjente en frysning ile igjennom seg . Han tok også frem for seg med hånden og det var kanskje den hjelpeløseste bevegelse den hånd noensinne hadde gjort .
Men hva var nu dette for an ham , og hadde det faks eller ikke ? Isak hadde jo alle dager kunnet gjøre ed på at det fantes en høyere makt , og engang hadde han sett den , men dette han nu så lignet ikke Gud . Om det kunne være den Helligånd som så slik ut ? Men hva stod han isåfall her for , på slette marken to øyne , et blikk , og ikke mere ? Var det for å ta ham , for å hente hans sjel , så fikk det så være , engang ville jo det allikevel skje , så ble han salig og kom i himmelen .
Isak var spent på hva som ville skje , hans frysninger vedble ,
150
det stod jo kulde ut fra skikkelsen , frost , det måtte være djevelen . Her kom Isak så å si mere inn på kjent grunn , det var ikke umulig at det var djevelen ; men hva ville han her ? Hva hadde han nettopp grepet Isak i ? A sitte og dyrke jord i tankene og det kunne umulig ha forarget ham . Noen annen synd visste ikke Isak å ha begått , han var bare på hjemveien fra tømmerskogen , en arbeidsmann både trett og suiten , han skulle til Sellanraa , alt var godt ment -
Så tok han et skritt frem igjen , men det var ikke noe langt skritt og han tok det dessuten også tilbake med det samme . Da ikke synet ville gi på seg rynket sannelig Isak brynene , som om han begynte å fatte mistanke til det . Var det djevelen så fikk det være djevelen , men han hadde ikke den høyeste makt , Luther hadde således nær drept ham engang og det var flere som hadde manet ham bort med korstegnet og Jesu navn . Ikke så at Isak utfordret faren og satte seg ned og lo av den , men han oppgav iallfall å dø og bli salig som han først hadde hatt til hensikt , og nu tok han to skritt imot synet , korset seg og skrek : I Jesu navn !
Hm ? Da han hørte sitt eget skrik var det som han med én gang fant seg seiv igjen og så Sellanraa borti lien . Aspene suset ikke mere . De to øynene var borte fra luften .
Han gjorde ikke veien lang hjemover og utfordret ikke faren . Men da han stod på sin egen dørhelle kremtet han kraftig og frelst , og han gikk fullkommen opphøyet inn i stuen , som en mann , ja som en verdensmann .
Inger stusset , hun spurte hvorfor han var så likblek .
Da nektet han ikke at han hadde møtt djevelen .
Hvor ? spurte hun .
Der borte . Midt imot oss .
Inger viste ingen misunnelse . Ja hun roste ham ikke nettopp for det , men det var intet i hennes mine som lignet et ondt ord eller et støvlespark . Se , Inger var tvertimot i de seneste dager
151
blitt litt lysere tilsinns og mere vennlig , hva det monne komme av ; nu spurte hun bare :
Var det djevelen seiv ?
Isak nikket at såvidt han kunne se var det ham seiv .
Hvorledes ble du av med ham ?
Jeg gikk på han i Jesu navn , svarte Isak .
Inger vagget overveldet med hodet og det tok en tid før hun fikk satt maten frem . - Iallfall så skal det ikke skje mere at du går mo alene i skogen ! sa hun .
Hun hadde omsorg for ham , det gjorde ham godt . Han lot som han var like dristig og at alt følge i skogen var ham likegyldig , men det lot han bare så for ikke å skremme Inger mere enn nødvendig med sin uhyggelige opplevelse . Han var jo selve mannen og overhodet , alles vern .
Inger gjennomskuet ham også og sa : Jaja , du vil ikke gjøre meg redd , men du skal ta han Sivert med deg . - Isak snøste bare . - Du kan bli syk og ussel i skogen , og jeg tror ikke du har vært riktig frisk i det senere . - Isak snøste igjen . - Syk ? Slitt og trett , javel ; men syk ? Inger måtte ikke gjøre ham latterlig , han var og ble frisk , han spiste , sov og arbeidet , det hvilte jo likefrem uhelbredelighet over hans fryktelige sunnhet . Han felte engang et tre over seg og brakk øret , det ergret ham ikke videre , han løftet øret opp igjen og holdt det på plass med luen natt og dag , slik grodde det . For indre utilpasshet tok han inn treak i kokende melk og kom i svette , lakris altså , som han kjøpte hos handelsmannen , det prøvede middel , selve de gamles teriak . Hugget han seg i hånden lot han sitt vann på såret og saltet det og så det gro på få dager . Doktor var aldri hentet til Sellanraa .
Nei Isak var ikke syk . En opplevelse med djevelen kunne den sunneste komme ut for . Isak kjente heller intet mén av det farlige eventyr , tvertimot så var det som han styrkedes av det . Efterhvert som vinteren lidde og det ikke lenger var så evig
152
langt til våren begynte mannen og overhodet nesten å føle seg som et slags helt : Jeg forstår disse ting , vi skal bare følge meg , til nød kan jeg endog mane !
I det hele tatt var det jo nu lengre og lysere dager , påsken var forbi , tømmeret var hjemkjørt , alt skinnet , menneskene åndet ut efter en overstått vinter .
Inger var atter den første til å rette seg iværet , hun hadde nu lenge vært i godt humør . Hva det kom seg av ? Ho , det hadde sin gode grunn : hun var blitt tykk igjen , skulle ha barn igjen . Det jevnet seg altsammen i hennes liv , intet klikket . Men det var jo den største miskunn efter alt hun hadde forbrutt , hellet fulgte henne , hellet forfulgte henne ! Isak ble sannelig oppmerksom en dag og måtte spørre henne : Jeg mener det blir til noe igjen , hvorledes kan det være ? - Ja gudskjelov , det blir visst til noe ! svarte hun . - De var begge like forbauset . Naturligvis var ikke Inger forgammel , Isak syntes ikke hun var forgammel til noesomhelst , men allikevel , barn igjen , jaja . Lille Leopoldine hun var jo flere ganger om året på skole på Breidablik , så hadde de ingen små hjemme , og Leopoldine var nu dessuten stor .
Noen dager gikk , så kastet Isak resolutt bort en lørdags kveld til mandag morgen på en tur ned i bygden . Han ville ikke fortelle sitt ærend da han gikk , men han kom tilbake med taus . Hun hette Jensine . - Du aper vel ? spurte Inger , jeg trenger henne ikke . - Isak svarte at det var nu hun trengte henne .
Og iallfall var nu dette et så pent og godhjertet påhitt av ham at Inger ble unnselig og rørt , den nye piken var datter av smeden , hun skulle for som først være sommeren over , siden fikk de se .
Og ydermere , sa Isak , så har jeg sendt et telegram efter han Eleseus .
Det gav et rykk gjennom henne , gjennom moren . Telegram ? Ville Isak snoft gjøre det av med henne med sin godhjertet-
153
het ! Se , det var jo blitt hennes store sorg at Eleseusmann var i byen , i den ryggesløse by , hun hadde skrevet til ham om Gud og dessuten også forklart at faren begynte å slites og gården ble alt større og større , lille Sivert vann ikke over alt og han skulle forresten arve morbror Sivert engang - alt dette hadde hun skrevet og én gang for alle sendt reisepenger . Men Eleseus han var blitt bymann og lengtet ikke tilbake til bondelivet , han svarte at hva omentrent skulle han gjøre hjemme ? Skulle han arbeide på gården og kaste bort all sin lærdom og kunnskap igjen ? Fakta sant så har jeg ingen lyst hertil , skrev han . Og kan du atter sende meg noe tøy til underklær så slipper jeg å sette meg i gjeld herfor , skrev han . - Og jada , moren sendte tøy , sendte merkelig ofte tøy til underklær ; men da hun ble vakt og religiøs fait skjellene fra hennes øyne og hun skjønte at Eleseus avhendet tøyet og brukte p engene til annet .
Det samme skjønte faren . Han ordet det aldri , han visste jo at Eleseus var morens øyensten og at hun gråt for ham og rystet på hodet ; men den ene veven med toskaft vend forsvant efter den andre og han forstod jo at intet menneske i verden kunne slite så meget underklær . Alt vel overtenkt måtte altså Isak være mann og overhode igjen og gripe inn . Det kostet jo uforholdsmessig å få handelsmannen til å telegrafere , men dels ville et telegram virke overordentlig på sønnen , dels var jo dette for Isak seiv noe mere enn almindelig å komme hjem og fortelle Inger . Da han skred hjemover bar han enda tjenestepikens kiste på ryggen , men han var like så stolt og hemmelighetsfull som da han gikk hjem med gullringen ....
En herlig tid utover , Inger visste ikke alt det gode og nyttige hun ville gjøre og hun kunne si til sin mann som i gamle dager : Du står ut med alt ! En annen gang : Du sliter deg ut ! En annen gang : Nei nu må du komme inn og få deg mat , jeg har stekt vafler til deg ! For å gjøre ham en glede spurte hun : Jeg har mot å
154
vite hva du har utgrundet dette tømmeret til og hva du har tenkt å bygge ? - Nei det vet jeg ikke riktig , svarte han og gjorde seg kostbar .
Det var blitt så aldeles som i gamle dager . Og efter at barnet var født og det var en liten pike , en stor pike , pen og velskapt - efter dette måtte Isak ha vært en sten og en hund hvis han ikke hadde takket Gud . Men hva han ville bygge ? Det ville bli noe for Oline å renne med igjen : en tilbygning til stuen , en stue til . Se , det ble rettnu så mange på Sellanraa , de hadde fått taus , de ventet Eleseus hjem og en liten flunkende ny pike var kommet , - den gamle stuen skulle nu gå over til å være et kammers , mere kunne den ikke bh .
Og naturligvis måtte han fortelle Inger det en dag , hun var jo så nysgjerrig på å få vite det , og skjønt Inger kanskje alt kjente hemmeligheten fra Sivert - de to tisket så ofte sammen - så ble hun godt forundret og lot armene falle og sa : Du aper vel ikke ?
- Smekkfull av innvendig gildhet svarte han : Du kommer med så mange nye barn tilgårds at hvorledes skal jeg prekevere dem !
Mannfolkene de var nu hver dag og brøt sten til den nye stuemuren . De utgjorde hverandre omtrent ved dette arbeide , den ene ung og fast i sin runde kropp , rapp til å se sitt snitt , til å finne den drivelige sten , den annen aldrende og seig , med lange armer og en uhyre vekt på spettet . Når de hadde utført et større karsstykke pustet de gjerne på og pratet en løyerlig og forbeholden prat sammen :
Han Brede vil seige , sa faren . - Ja , sa sønnen . - Skal tro hva han setter på ? - Det var nu det . - Ja du har ikke hørt noe ? - Nei . Jeg har hørt to hundre . - Faren tenkte en stund og sa : Hva du mener , blir dette her en syllsten ? Det kommer seg an på om vi får av han denne skalken , svarte Sivert og stod øyeblikkelig ° PP > h an l everte faren setthammeren å holde og brukte seiv sleggen . Han ble rød og varm , han reiste seg i hele sin høyde
155
og lot sleggen falle , reiste seg igjen og lot den falle , tyve ens slag , tyve uvær . Han sparte ikke verktøyet og ikke seg seiv , det var grovt arbeide han gjorde , skjorten krøp opp av buksen og gjorde ham bar over maven , han lettet seg hver gang på tærne for å gi sleggen enda større sving . Tyve slag .
La oss nu se ! ropte faren . - Sønnen stanset og spurte : Har han fått noen skrell ? - De la seg begge ned og undersøkte stenen , undersøkte galningen , bestet , nei , den hadde ikke fått skrell . - Jeg har mot å prøve han med bare sleggen , sa faren og reiste seg . Enda grovere arbeide , ene og alene makten , sleggen ble varm , stålet stuvedes , pennen ble sløv . Hun går av skaftet , sa han om sleggen og holdt inne . Jeg vinn heller ikke mere , sa han . A det mente han ikke at han ikke vann mere .
Denne far , denne pram , uanselig , full av tålsomhet og godhet , han unte sønnen å slå de siste slag og kløve stenen . - Der lå den nu i to deler . Ja du har et lite snitt med det , sa faren . Hm . Breidablik kunne nok bli til noe . - Jeg skulle ikke mene annet , sa sønnen . - Når at myren ble grøftet og snudd . - Stuen måtte flis . - Ja det forstår seg , stuen måtte flis , å det ville bh meget arbeide der , men . Hvorledes var det , hørte du om mor di ville til kirken til helgen ? - Ja hun snakket på det . - Nå . Nei nu skal vi ha øynene med oss alle steder og finne en fin dørhelle til den nye stuen . Du har ikke sett noen ? - Nei , sa Sivert .
Så arbeidet de igjen .
Et par dager efter mente de begge å ha nok sten til muren . Det var en fredags kveld , de satte seg og pustet på og pratet litt igjen .
Hm . Nei hva du mener , sa faren , skulle vi tenke ørlite på Breidablik ? - Hvorledes ? spurte sønnen , hva skal vi med det ?
- Nei det vet jeg ikke . Der er nu skolehus og det ligger midt på strekningen . - Ja enn så ? spurte sønnen . - Jeg vet ikke noen ting å gjøre med det , for det er ikke det slag å ha . - Har du
156
tenkt på det ? spurte sønnen . Faren svarte : Nei . Minders han Eleseus ville ha det å arbeide på . - Han Eleseus ? - Nei jeg vet ikke . - Lang overveielse på begge sider . Faren begynte å samle verktøy sammen og lesse det på seg for å gå hjem . - Minders så , sa Sivert endelig . Du kan jo orde det til han . - Faren avsluttet og sa : Nei nu har vi ikke funnet en pen dørhelle til nystuen idag heller . -
Om morgningen var det lørdag og da måtte de være ute i otten for å rekke frem over fjellet med barnet . Jensine , tausen , skulle være med , så hadde de den ene gudmor , de andre fadderne måtte oppdrives på andre siden av fjellet , blant Ingers folk .
Inger var så pen , hun hadde sydd seg en særdeles kledelig sirskjole og var med hvitt om halsen og hvitt om håndlinningene . Barnet var hvitt hele veien , med et gjennomtrukket nytt blått silkebånd nederst , men så var det jo også et aparte barn , hun smilte og pratet alt og lå og lydde når klokken i stuen slo . Faren hadde gitt henne navn . Det tilkom ham , han aktet å gripe inn - la oss bare følge meg ! Han hadde vaklet mellom navnene Jacobine og Rebekka som altsammen var noe i retning av Isak , og tilslutt gikk han til Inger og sa fryktsomt : Hm . Hva du mener om Rebekka ? Jo , svarte Inger . - Da Isak hørte det ble han svær til kar og sa brysk : Skal hun hete noe så skal hun hete Rebekka . Det vil jeg være mann for !
Og naturligvis ville han være med til kirken , for å bære og for ordens skyld . Det skulle ikke mankere at Rebekka hadde godt følge ! Han stusset skjegget og byttet på seg rød skjorte som i yngre år ; det var i den verste varmen , men han hadde en pen og ny vinterdrakt og den kledde han seg i . Men forresten var ikke Isak den mann at han ville ha flotthet og eleganse til plikt , han tok således noen sagaaktige støvler på til vandringen .
Sivert og Leopoldine var igjen hjemme hos dyrene .
157
Så rodde de i båt over fjellvannet , og det var en stor lette imot før da de måtte vandre rundt det . Men midt på vannet da Inger skulle gi den lille bryst da så Isak noe glimte i en hyssing om hennes hals - hva det nu kunne være . I kirken la han merke til at hun hadde gullringen på hånden . A den Inger , hun hadde ikke kunnet bare seg !
XVII
ELESEUS KOM HJEM .
Han hadde nu vært borte i flere år og var blitt høyere enn faren , med lange hvite hender og litt mørkt skjegg på overmunnen . Han skapte seg ikke til , men syntes å legge vinn på en naturlig og godslig opptreden ; moren var forundret og glad . Han fikk kammerset å være i sammen med Sivert , brødrene kom godt overens og gjorde hverandre mange småpuss som de godtet seg over . Men naturligvis måtte Eleseus være med på tømringen av stuen og da ble han trett og elendig , uvant som han var med kroppsarbeide . Rent galt ble det da Sivert måtte gå ut av arbeidet og overlate det bare til de andre to - ja så ble faren likefrem vanhjulpen .
Og hvor gikk Sivert hen ? Kom ikke Oline over fjellet en dag med bud fra Sivert morbror at nu lå han for døden ! Måtte så ikke Lille-Sivert gå ? Det var en tilstand , aldri kunne det ha høvet dårligere enn nu å forlange Sivert utlevert , men det var ingen råd med det .
Olme sa : Jeg hadde ikke tid til å gå med bud , slettes ikke , men jeg har nu fattet godhet for alle barna her og for han Lille-Sivert , og så ville jeg hjelpe han til å få sin arv . - Var Sivert morbror meget syk ? - Kjære velsigne dokker , han faller av for hver dag ! - Lå han tilsengs ! - Tilsengs ? Dokker skulle ikke ape
158
med døden for Guds domstol ! Han Sivert hopper og springer ikke mere i denne verden .
Av dette svar måtte de jo utlede at Sivert morbror var langt kommet , og Inger drev på at Lille-Sivert skulle avsted straks .
Men Sivert morbror , den knekt , den skøyer , lå aldeles ikke for døden , han lå ikke engang stadig tilsengs . Da Lille-Sivert kom fant han for seg en uhyre uorden og elendighet på den lille gård , og det var ikke engang gjort ordentlig våronn , nei ikke engang all vintergjødselen var utkjørt ; men noen død syntes ikke å forestå så øyeblikkelig . Sivert morbror var nu en gammel mann , over sytti år , han var fait av og gikk og dro seg halvkledd omkring i stuen og lå ofte i sengen , han måtte ha hjelp til forskjellig , såsom til å bøte sildnoten som hang i naustet og for ille ; å men han var ikke mere på det ytterste enn at han spiste sur fisk og røkte snadde .
Da Sivert hadde vært en halv time og sett hvorledes det hele hang sammen ville han hjem igjen . - Hjem ? sa den gamle . - Vi bygger stue og han far er vanhjulpen . - Nå , sa den gamle , er ikke han Eleseus hjemme ? - Jo men han er så uvant . - Hvorfor kom du da ? - Sivert forklarte hva for et bud Oline var kommet med. - For døden ? spurte den gamle , trodde hun jeg lå for døden ? Det var fan ! - Hahaha , sa Sivert . - Den gamle så forarget på ham og sa : Du flirer til en døende mann og du heter efter meg ! - Sivert var for ung til å henge med hodet , han hadde aldri brydd seg om morbroren og nu ville han hjem igjen .
Nå , så trodde du også at jeg lå for døden og så kom du rennende , sa den gamle . - Ho Oline sa det , svarte Sivert . - Efter en stunds taushet gjorde morbroren et tilbud : Vil du bøte noten min i naustet så skal du få se noe hos meg . - Nå , sa Sivert , hva er det ? - Nei det raker deg ikke , svarte den gamle tvert og la seg tilsengs igjen .
Forhandlingene ville nok ta tid og Sivert satt og vridde seg .
159
Han gikk ut og så seg om , alt var uflidd og vanskjøttet , det var uoverkommelig å begynne arbeide her . Da han kom inn igjen var morbroren oppe og satt ved ovnen .
Ser du dette ? sa han og viste til et eketres skrin som stod på gulvet mellom hans ben . Det var pengeskrinet . Egentlig var det et av de almindelige flaskefor med mange rom som øvrigheten og andre storfolk førte med seg på reiser i gamle dager ; nu var det ingen flasker i det mere , den gamle herredskasserer hadde regnskaper og penger i det nu . A dette flaskefor , sagnet gikk at det gjemte allverdens rikdom , folk i bygden pleiet å si : Hadde jeg bare pengene som har ligget i skrinet hans Sivert !
Sivert morbror tok opp et papir av skrinet og sa høytidelig : Du kan vel lese skrift ? Les dette dokumentet ! - Lille-Sivert var ingenlunde overlegen i skrift , det var han ikke , men han leste at han var innsatt til arving av alle morbrorens efterlatenskaper .
- Og nu kan du gjøre nett som du vil ! sa den gamle og la papiret tilbake i skrinet .
Sivert kjente seg ikke større rørt , i grunnen fortake ikke dokumentet mere enn hva han visste før , han hadde jo alt fra pure barnet ikke hørt annet enn at han skulle arve morbroren engang . En annen sak var det om han fikk se kostbarheter i skrinet . - Det er nok meget rart i det skrinet , sa han . - Mere enn som du tror ! svarte den gamle kort .
Han var så skuffet og forarget over sin søstersønn at han låste skrinet av og gikk tilsengs igjen . Her lå han og sendte ut forskjellige meddelelser : Bygden har hatt meg til sin fullmektig og overherre for sine penger og midler i tredve år , jeg har ikke fornøden å tigge noen om en hånds hjelp . Hvem visste ho Oline det ifra at jeg lå for døden ? Kan jeg ikke sende tre mann i skyss efter doktoren hvis jeg vil ! Dokker skal ikke ape med meg . Og du , Sivert , kan ikke bie til at jeg har utåndet ? Jeg vil bare fortelle deg at nu har du lest dokumentet og det ligger i
160
pengeskrinet mitt , jeg sier ikke mere . Men går du ifra meg så skal du bære frem det budet til han Eleseus at han kommer hit . Han heter ikke efter meg og har ikke mitt jordiske navn - la så bare han komme !
Tiltross for den truende tone i disse ord overveiet Sivert dem og sa : Jeg skal bære frem budet til han Eleseus !
Oline var fremdeles på Sellanraa da Sivert kom tilbake . Hun hadde fått tid til å gjøre en sving ned gjennom marken , så langt ned som til Aksel Strøm og Barbro på deres nybygg , så kom hun igjen derfrå og var full av sladder og hemmeligheter : Ho Barbro legger på seg , sa hun hviskende , det skulle nu vel aldri bety noe ? Ikke mine ord igjen ! Nå , du kommer igjen , Sivert ? Så er det vel ikke mere å spør re om , morbror din er hensoven ? Jaja han var nu en gammel mann og en olding på gravens bredd . Hva - nå , han er ikke død ? Store ting å takke Gud for ! F6r jeg med tøv , sier du ? Dersom at jeg hadde vært så fri for synd ! Ja kunne jeg vite at morbror din at han lå og løy for Gud ? Han faller av , det var mine ord , og dem skal jeg engang bekrefte for tronen . Hva du sier , Sivert ? Ja , men lå ikke morbror din seiv på sengen og røkte og knepte begge hendene ihop over brystet og sa at nu lå han bare og strevet ?
Det var umulig å strides med Oline , hun overmannet sin motstander med snakk og la ham øde . Da hun hørte at Sivert morbror forlangte Eleseus til seg grep hun også denne omstendighet og brukte den til sin fordel : Der kan dokker høre om jeg for med tøv ! Han Gammel-Sivert påkaller sin slekt og smekter efter sitt kjøtt og blod , han er sist på ! Du må ikke nekte ham det , Eleseus , du skal fare med én gang og finne morbror din ilive ! Jeg skal også over fjellet , vi blir i lag .
Oline forlot jo ikke Sellanraa før hun hadde fått Inger avsides og hvisket mere om Barbro : Ikke mine ord igjen , men hun hadde tegnene ! Og nu er det vel meningen at hun skal bli kone
161
på nybygget . Somme folk er stort emnet om de er små som sand ved havsens bredd til å begynne med. Hvem kunne nu ha trodd det om ho Barbro ! Han Aksel monne være en drivendes kar , og slike store gods og gårder som her i marken det har jo ikke vi på vår side av fjellet , det vet du også , Inger , som er fra vår bygd og er barnefødt der . Ho Barbro hadde noen mark ull i en kiste , det var bare vinterull , jeg var ingen begjærendes og ikke bydde hun meg noen , mellom oss var goddag og farvel , enda jeg kjente henne fra barnsben hele tiden da jeg var her på Sellanraa og du , Inger , var borte på læren -
Nu gråter ho lille Rebekka , sa Inger og avbrøt Oline og rakte henne en neve ull .
Stor takketale fra Oline : Ja var det ikke som hun just hadde sagt til Barbro at Inger og hennes make til å gi ! Hun gav så hun ble nummen og fingersår , men aldri så knydde hun . Gå inn til den lille engelen , og aldri så fantes det et barn så likt sin mor som lille Rebekka . Kunne Inger huske hva hun engang hadde sagt : at hun ikke fikk flere ? Nu så hun ! Nei man skulle høre på de gamle som seiv har hatt barn , for Guds veier de er uransakelige , sa Oline .
Så labbet hun efter Eleseus opp gjennom skogen , sammensunken av elde , melet og grå og nyfiken , uforgjengelig . Til Gammel-Sivert ville hun nu gå og si at det var hun - Oline
som hadde fått Eleseus i vei .
Men Eleseus han hadde ikke latt seg nøde , det var ingen vanskelighet å overtale ham . Se , han var i grunnen vokst seg bedre enn han tegnet til , Eleseus , han var en skikkelig gutt på sin måte , godslig og snill fra fødselen , bare uten større legemskrefter . Det at han nødig ville hjem denne tur fra byen var ikke uten grunn , han visste jo godt at moren hadde vært på straff for mord , i byen hørte han intet derom , i marken husket vel alle det . Hadde han ikke nu i flere år vært sammen med kamerater som
162
hadde lært ham mere nærtagenhet og finfølelse enn han før hadde ? Var ikke gaffel like så nødvendig som kniv ? Hadde han ikke all sin dag skrevet kroner og øre , men her i marken bruktes enda den gamle dalermynt ? Jo han vandret meget gjerne over fjellet til et annet bygdelag , hjemme på gården måtte han jo hvert øyeblikk holde sin overlegenhet i age . Han gjorde seg flid for å lempe seg efter de andre , og det lyktes , men han måtte være på vakt . Som da han kom hjem til Sellanraa for et par uker siden : han hadde jo tatt med seg sin lysegrå vårfrakk skjønt det var midt på sommeren , da han hengte den opp på en spiker i stuen kunne han godt ha vendt ut til verden sølvskiltet med hans bokstaver på , men han gjorde det ikke . Likedan med stokken , spaserstokken . Den var riktignok bare et paraplyskaft som han hadde avrigget og plukket ståltrådene ut av , men her hadde han ikke brukt den som i byen og svinget den , langtfra , bare båret den i skjul langs låret .
Nei det var intet å undres på at Eleseus gikk over fjellet . Han dugde ikke til tømring , han dugde til å skrive bokstaver , det kunne ikke alle og enhver , men i hele hjemmet var det ingen som påskjønnet denne fine lærdom og kunst unntagen kanskje moren . Han gikk glad oppover skogen foran Oline , han ville bie på henne høyere oppe , han løp som en kalv , han hastet . Eleseus hadde på en måte st jålet seg fra gården , han var redd for å bli sett , ja for han hadde jo berget med seg både vårfrakken og spaserstokken til turen . På den andre siden av fjellet måtte han ha håp om å få se folk og seiv bli sett , kanskje endog komme til kirken . Så slet han gladelig med en overflødig vårfrakk i solsteken .
Og han efterlot intet savn på bygningen , tvertimot , så fikk faren Sivert igjen , og Sivert var jo til mangedobbelt nytte og holdt ut fra morgen til kveld . Det tok dem ikke lang tid å lafte stuen opp , det var en tilbygning , tre vegger ; de slapp å ry tøm-
163
meret , de skar det på sagen ; av hunen hadde de så med én gang taktro . En vakker dag så de sannelig stuen ferdig for sine øyne , tekket , gulvlagt og vinduene innsatt . Så vann de ikke mere mellom onnene , de fikk bordkle og male senere .
Nu kom Geissler med stort følge over fjellet fra Sverige . Og følget var tilhest , ridende på blanke hester og gule sadler , det var vel rike reisende , de var så tykke og tunge , hestene bugnet under dem ; blant disse store herrer kom da Geissler gående tilfots . Det var ialt fire herrer og Geissler , dertil var det to oppassere som leiet hver sin pakkhest .
Rytterne steg av på tunet og Geissler sa : Der har vi Isak , det er selve markgreven . Goddag , Isak ! Der ser du , nu kommer jeg igjen , som jeg sa .
Geissler var den samme . Skjønt han kom tilfots lot han ikke til å føle seg ringere enn de andre , ja hans slitte frakk hang sid og ensom nedover hans slunkne bak , men han var overlegen og hovmodig i ansiktet . Han sa : Det er meningen at disse herrene og jeg skal litt opp i fjellet , de er så fete , de skal bli av med litt spekk .
Herrene var forresten snille og godmodige , de smilte til Geisslers ord og bad Isak unnskylde at de kom som en krig innover hans gård . De hadde niste med , så de skulle ikke ete ham ut av huset , men de ville være takknemlige for tak over hodet i natt . Kanskje de fikk være i den nye bygningen ?
Da de hadde hvilt en stund og Geissler hadde vært inne hos Inger og barna gikk alle de fremmede opp gjennom skogen og ble borte tilkvelds . Nu og da utover eftermiddagen hadde folkene på gården hørt noen ukjent høye skudd oppi fjellet , og følget kom ned med nye stenprøver i poser . Blåkobber , sa de og nikket til stenene . De førte en lærd og lang samtale og så på et kart som de så løselig hadde tegnet , det var en bergkyndig iblant dem og en ingeniør iblant dem , én kaltes landshøvding ,
164
én brukspatron ; luftbane , sa de , taubane , sa de. Geissler kastet inn et ord nu og da og det syntes hver gang å rettlede herrene , det ble lagt adskillig merke til hans ord . - Hvem er eier på sørsiden av vannet ? spurte landshøvdingen Isak . - Staten , svarte Geissler rapt . Han var våken og gløgg , han holdt i hånden det dokument som Isak engang hadde underskrevet med sitt bumerke . - Jeg har jo sagt at det er staten , spør du enda om det ! sa han . Vil du kontrollere meg så værsågod !
Senere på kvelden tok Geissler Isak med seg i enrom og sa : Skal vi seige kobberfjellet ? - Isak svarte : Ja det er nu så at lensmannen har kjøpt fjellet engang og betalt meg . - Riktig , sa Geissler , jeg kjøpte fjellet . Men nu er det også så at du skal ha prosenter av salg eller av drift , vil du avhende disse prosenter ? - Det forstod ikke Isak og Geissler måtte forklare det : Isak kunne ikke drive mine , han var jordbruker , han ryddet land ; Geissler kunne heller ikke drive mine . Penger , kapital ? Ho , så meget han ville ! Men han hadde ikke tid , han stod i meget , var idelig på reiser , måtte skjøtte sine eiendommer sørpå og nordpå . Nu ville Geissler seige til disse svenske herrer , de var hans kones familie allesammen og rike folk , fagfolk , de kunne drive fjellet . Forstod Isak det nu ? - Jeg vil som Dokker vil ! erklærte Isak .
Merkelig - denne store tillit gjorde vel den loslitte Geissler godt : Ja det vet jeg nu ikke om du står deg på , sa han og overveiet . Plutselig ble han sikker og fortsatte : Men gir du meg frie hender så skal jeg iallfall handle bedre for deg enn du seiv kunne ha gjort . - Isak begynte : Hm . Dokker har fra første stund vært en god mann for oss alle her .... Geissler rynket pannen og avbrøt ham : Ja det er godt !
Om morgningen satte herrene seg til å skrive . Det var alvorlige ting de skrev : først en kjøpekontrakt på førti tusen kroner for fjellet , dernest et dokument hvori Geissler fraskrev seg
165
hver skilling av disse penger til fordel for sin kone og sine barn . Isak og Sivert ble kalt inn for å underskrive som vidner på disse papirer . Da det var gjort ville herrene avkjøpe Isak hans prosenter for en bagatell , fem hundre kroner . Geissler stoppet dem med de ord : Spøk tilside !
Isak skjønte ikke stort av det hele , han hadde engang solgt og fått sin betaling , men forresten så var kroner - det var ingenting , det var ikke dalere . Sivert derimot utdro litt mere , tonen i forhandlingene var ham påfallende : det var visst en familieaffære som ble opp- og avgjort her . En av herrene kunne si : Kjære Geissler , du burde virkelig ikke ha så røde øyne ! Hvortil Geissler svarte gløgt , men vikende : Nei det burde jeg virkelig ikke . Men det går ikke efter fortjeneste i denne verden !
Var det så at fru Geisslers brødre og slektninger ville kjøpe vekk hennes mann , kanskje med ett slag frigjøre seg for hans besøk i deres hjem og hans plagsomme familieskap ? Nu var jo fjellet rimeligvis ikke verdiløst , det ble ikke påstått av noen ; men det lå avsides til , herrene sa likefrem at de kjøpte det nu for å avhende det igjen til folk som måtte ha langt mere makt enn de til å drive det . Heri var intet urimelig . De sa også åpent at de visste ikke hvormeget de ville få igjen for fjellet som det lå der : ble drift åpnet så var kanskje førti tusen ingen betaling ; ble fjellet liggende der som nu var det bortkastede penger . Men for alle tilfelles skyld ville de ha rent kjøp og derfor bydde de Isak fem hundre kroner for hans del .
Jeg er Isaks fullmektig , sa Geissler , og jeg selger ikke hans rett under ti prosent av kjøpesummen .
Fire tusen ! sa herrene .
Fire tusen , sa Geissler . Isak eiet fjellet , han får fire tusen . Jeg eiet det ikke , jeg fikk førti tusen . Vil herrene umake seg med å tenke dette over !
Ja men fire tusen !
166
Geissler reiste seg og sa : Eller intet salg !
De tenkte på det , hvisket om det , gikk ut på tunet , trakk tiden ut . Gjør hestene i orden ! ropte de til oppasserne . En av herrene gikk inn til Inger og betalte fyrstelig for kaffe , for noen egg og for husrommet . Geissler gikk tilsynelatende likegyldig omkring , men han var like våken : Hvorledes gikk det med vannledningen ifjor ? spurte han Sivert . - Den berget hele avlingen . - Dere har brutt den teigen der siden jeg var her sist ?
- Ja . - Dere må ha en hest til på gården , sa Geissler . Alt så han .
Kom nu her og la oss få en ende på det ! ropte brukspatro-
nen .
Alle gikk nu inn i nybygningen igjen og Isaks fire tusen kroner ble opptalt . Geissler fikk et papir , han stakk det løst i lommen som om det ikke hadde noen verdi . Gjem det ! sa de til ham , og din hustru vil få bankboken om noen dager , sa de. - Geissler rynket pannen og svarte : Det er godt !
Men de var ikke ferdige med Geissler . Ikke så at han opplot sin munn for å begjære noe , men der stod han nu og de så hvorledes han stod der ; kanskje hadde han også betinget seg en slump penger for seg seiv . Da brukspatronen leverte ham en seddelpakke nikket Geissler bare og sa atter at det var godt . Og så tar vi et glass sammen med Geissler , sa brukspatronen .
De drakk og var ferdige . Så tok de farvel med Geissler .
I dette øyeblikk kom Brede Olsen gående . Hva ville nu han ? Brede hadde nok hørt de tordnende skudd igår og han forstod at noe foregikk i fjellet . Nu kom han og ville seige berg han også . Han gikk Geissler forbi og henvendte seg til herrene : han hadde oppdaget merkelige stensorter , utrolige , somme som blod , andre som sølv ; han kjente hver liten krok i fjellene omkring og kunne gå bent på dem , han visste om lange årer med tungt metall - hva kunne det være for slags metall ? - Har
167
du prøver ? spurte den bergkyndige . - Ja . Men kunne de ikke like så godt gå opp i fjellet ? Det var ikke langt . Jo prøver ? Mange sekker , mange kasser , Brede hadde dem ikke med , men hadde dem hjemme , han kunne løpe hjem efter prøver . Men det var snarere å løpe opp i bergene efter noen , hvis de ville vente . Herrene rystet på hodet og reiste .
Brede så forurettet efter dem . Hadde håpet blusset i ham et øyeblikk så sluktes det nu , han arbeidet under uhell , intet ville lykkes for ham . Det var godt at han hadde et lett sinn å stå livet imot med , han så efter rytterne og sa tilslutt : Lykke på reisen med dokker !
Men nu ble han atter ydmyk til Geissler , til sin forrige lensmann , og duttet ham ikke mere , men hilste til ham og sa Dokker . Geissler hadde under et eller annet påskudd fått lommebøken opp og viste frem hvor diger den var med penger . - Kan ikke Dokker hjelpe meg , lensmann ! sa Brede . - Gå hjem og grøft ut myren din ! sa Geissler og hjalp ham ikke det spor .
- Jeg kunne godt ha tatt med meg en hel bør med prøver , men hadde det ikke vært bedre å se bergene seiv når de nu var her ?
- Geissler overhørte ham og spurte Isak : Så du ikke hvor jeg gjorde av det dokumentet ? Det var ytterst viktig , flerfoldige tusen kroner . Nå , her er det , midt i en seddeldynge ! - Hva var det for slags folk ? Tok de seg bare en ridetur ? spurte Brede .
Geissler hadde vel gått i en stor spenning , nu spaknet han av . Men han hadde enda liv og lyst til å utrette litt til : han fikk med seg Sivert opp i fjellet , og Geissler hadde et stort papir med og tegnet et kart over marken på sørsiden av vannet - hva han nu hadde for tanker med det . Da han noen timer senere kom ned til gården igjen var Brede enda der , men Geissler svarte ham ikke på noe spørsmål , men var trett og vinket bare med hånden .
Han sov i ett drag til tidlig den neste morgen , så stod han opp
168
med solen og var uthvilt . Sellanraa ! sa han og stod på tunet og så seg vidt omkring .
Alle de pengene jeg fikk , sa Isak , skal jeg nu ha dem ?
Prat ! svarte Geissler . Skjønner du ikke at du skulle hatt mere ? Og det var egentlig meg du skulle hatt dem av , efter vår kontrakt ; men som du så høvet det ikke slik . Hvormeget fikk du ? Bare tusen daler , efter gammel regning . Jeg står og tenker på at du må ha en hest til på gården . - Ja . - Jeg vet om en hest . Han som nu er stevnevidne hos lensmann Heyerdahl lar sin gård forfalle , han synes det er morsommere å reise omkring på panting . Han har solgt av buskapen sin før , nu vil han seige hesten . - Jeg skal høre med han , sa Isak .
Geissler viste vide omkring med hånden og sa : Alt er markgrevens ! Du har hus og dyr og et dyrket jorde , ingen kan suite deg ut !
Nei , svarte Isak , vi har alt som Gud har skapt !
Geissler vimset frem og tilbake på gården og gikk plutselig inn til Inger : Blir det råd til litt niste idag også ? spurte han . Noen vafler igjen , uten smør og ost på , det er nok av godt i dem før . Nei gjør som jeg sier , jeg vil ikke bære mere .
Geissler ut igjen . Hans hode måtte være i uro , han gikk inn i nybygningen og satte seg til å skrive . Han hadde det uttenkt på forhånd , så det tok ham ikke lang tid , det var en henvendelse til staten , sa han overlegent til Isak , til departementet for det indre , sa han . Jeg har meget å stå i !
Da han hadde fått sin niste og sa farvel var det som han plutselig husket noe : Det er sant , jeg glernte visst da jeg gikk herfrå sist - jeg hadde tatt en seddel ut av lommeboken , men så hadde jeg stukket den i vestelommen . Der fant jeg den . Jeg har så mange forretninger . - Dermed la han Inger noe i hånden og gikk .
Jo så gikk Geissler og syntes nokså kjekk . Han var ingen-
169
lunde nedfor og han døde ikke på lenge , han kom igjen til Sellanraa og først mange år senere så døde han . Det var et savn hver gang han gikk fra gården ; Isak hadde tenkt på å spørre ham om Breidablik og rådføre seg med ham , men det ble ikke til noe . Geissler ville vel kanskje også ha frarådet ham å kjøpe stedet - å kjøpe rydningsland til en kontorist som Eleseus .
XVIII
sivert morbror ble allikevel ryr . Det tok Eleseus en tre ukers tid å være hos ham , såvar den gamle død . Eleseus ordnet med begravelsen og var riktig flink i den retning , han fikk fatt i en og annen fuksiablomst fra stuene omkring og lånte flagg til halv stang og kjøpte sort mugg hos handelsmannen til nedrullede gardiner . Isak og Inger ble budsendt og kom til jordfestelsen , Eleseus var den egentlige vert og forestod trakteringen til de innbudne , ja da liket ble sunget ut sa Eleseus endog noen pene ord over kisten og hans mor tok til lommetørkleet av stolthet og rørelse . Alt gikk briljant .
På hjemveien i farens selskap måtte Eleseus bære sin vårfrakk åpenlyst , men spaserstokken skjulte han i et av dens ermer . Det gikk godt like til de skulle i båt over vannet , så kom jo faren uforvarende borti frakken og det hørtes et knekk .
Hva var det ? spurte han . - Det var ikke noe , svarte Eleseus .
Men den knekkede stokk ble ikke bortkastet , da de kom hjem søkte Eleseus efter en høvelig holk . - Kan vi ikke spjelke han ? sa Sivert , den store spilloppmaker . Se her , dersom at vi legger på han en god trespile på to sider og rører med bektråd .... ?
- Jeg skal røre deg med bektråd , svarte Eleseus . - Hahaha . Men du vil kanskje heller røre med et rødt hosebånd ? - Hahaha , sa Eleseus også , men så gikk han til moren og fikk et gammelt
170
fingerbøl av henne og det filte han bunnen av og gjorde seg en riktig pen holk til spaserstokken . A Eleseus var ikke så keivet med sine lange hvite hender !
Brødrene apet med hverandre fremdeles : Skal jeg få det som er efter han Sivert morbror ? spurte Eleseus . - Om du skal få det ? Hvormeget er det ? spurte Sivert . - Hahaha , du vil først vite hvormeget det er , din gjerrighund ! - Ja du kan gjerne få det ! sa Sivert . - Det er imellom fem og ti tusen . - Daler ? ropte Sivert . Han kunne ikke tilbakeholde det . - Eleseus regnet jo aldri i dalere , men nu høvet det så og han nikket . Og han lot Sivert gå med den beskjed til neste dag .
Så kom Eleseus tilbake til saken : Du går nok og angrer på den gaven din igår ? sa han . - Din tosk ! svarte Sivert riktignok , men fem tusen daler var nu fem tusen daler og ingen småskilling ; hvis ikke broren var en lus eller en indianer så gav han vel tilbake halvdelen . - Nu skal jeg si deg ett , forklarte endelig Eleseus , at jeg tror ikke jeg ville blitt fet av den arven . - Sivert så forundret på ham : Nå , ikke det ? - Nei ikke så særdeles og par excellence fet .
Eleseus hadde jo lært å skjønne seg bra på regnskaper , morbrorens skrin , det berømte flaskefår var blitt åpnet for ham og han hadde måttet gjennomgå alle papirer og summer og telle opp kassa . Sivert morbror hadde ikke satt sin søstersønn i arbeide på j orden eller med omvøring av noten i naustet , han hadde innviklet ham i en fryktelig uorden med tall og regnskapsposter . Om en skatteyder for ti år siden hadde betalt med en geit eller noen våger tørr sei så stod ikke geiten eller tørrseien der , men Gammel-Sivert hentet mannen frem av sin hukommelse og sa : Han har betalt ! - Nå , så stryker vi den posten , sa Eleseus .
Her var nok Eleseus den rette mann , han var snill og oppmuntret den syke med at stillingen var god , de to hadde koset
171
seg sammen , sannelig endog spøkt så smått . Eleseus var vel i et og annet narraktig , men det var Gammel-Sivert dg , de hadde simpelthen forfattet høyttravende dokumenter til fordel ikke bare for Lille-Sivert , men også for bygden seiv , den kommune som den gamle hadde tjent i tredve år . Maken til herlige dager som nu forløp ! - Jeg kunne aldri ha fått noen bedre enn som deg , Eleseusmann ! sa Sivert morbror . Han sendte bud ut og kjøpte en sauskrott midt på sommeren , fisk ble bragt ham fersk fra sjøen , Eleseus fikk ordre til å betale av skrinet . De levet godt . De fikk fatt på Oline , de kunne ikke ha utpønsket noen bedre til å delta i et gilde , heller ingen mere skikket til å utbre et stort ry over Gammel-Siverts siste dager . Og tilfredsheten var gjensidig : Jeg mener vi må betenke ho Oline også med ørlite , sa Sivert morbror , hun er nu enke og i små kår . Det blir enda nok igjen til han Lille-Sivert . - Det kostet Eleseus noen pennestrøk med øvet hånd , en tilføyelse til den siste vilje , så var også Oline med blant arvingene . - Jeg vil sørge for deg , sa Gammel- Sivert til henne . I tilfelle av at jeg ikke skulle komme meg og gå mere her på jorden så vil jeg ikke at du skal forsmekte , sa han .
- Oline utbrot at hun ble målløs , men det ble hun ikke , hun var rørt og gråt og takket , ingen kunne finne slike forbindelser mellom en jordisk gave og for eksempel « himmelens store gjengjeldelse hisset » som Oline . Nei målløs ble hun ikke .
Men Eleseus ? Hadde han i begynnelsen kanskje sett lyst og stort på morbrorens stilling så måtte han senere begynne å tenke seg om og tale . Han provet med en svak innvending : Kassa er jo ikke akkurat i orden , sa han . - Ja , men enn alt som er efter meg ! svarte den gamle . - Ja og så har du vel penger hist og her i bankene ? spurte Eleseus ; for slik gikk sagnet . - Nå , sa den gamle , hvorledes det nu kan være med det . Men enn notbruket , enn gården og husene og buskapen og hvite kyr og røde kyr ! Jeg mener du vil ape , Eleseusmann !
172
Eleseus visste ikke hvormeget noten kunne være verdt , men buskapen den hadde han sett : den var én ku . Den var hvit og rød . Sivert morbror talte kanskje i villelse . Og Eleseus skjønte heller ikke alle den gamles regnskaper , de var kommet i rot , i vase , især fra det år mynten gikk over fra daler til krone : Herredskassereren hadde da ofte regnet disse små kroner for fulle dalere . Intet under at han trodde seg rik ! Men når alt var klaret fryktet Eleseus for at det kanskje ikke ble meget igjen , kanskje intet . Kanskje rakk det ikke til .
Ja Sivert kunne gjerne love ham det som ble igjen efter morbroren .
Brødrene spøkte med det , Sivert var ikke nedslått , tvertimot , det ville vel ha kommet til å nage ham litt mere hvis han virkelig hadde tøyset bort fem tusen daler . Han visste godt at det var på pure spekulasjon han var blitt oppkalt efter morbroren , han hadde intet fortjent av ham . Nu nødet han Eleseus til å motta arven : jovisst skal du ha han , kom , la oss gjøre det skriftlig ! sa han . Jeg unner deg å bli rik . Forsmå ikke !
De hadde mangen spas sammen . Sivert var sannelig den som mest hjalp Eleseus til å holde ut hjemme ; meget ville ha vært mørkere uten ham .
Nu var forresten Eleseus blitt nokså fordervet igjen , denne tre ukers lediggang på den andre siden av fjellet hadde ikke vært av det gode for ham , der hadde han også besøkt kirken og staset godt opp , ja han hadde truffet piker . Herhjemme på Sellanraa var ingen , Jensine , den nye tausen , var ikke noe , bare et arbeidsmenneske , hun høvet bedre for Sivert . - Jeg har lyst til å vite hvorledes ho Barbro på Breidablik er blitt siden hun ble voksen , sa han . - Gå nedover til han Aksel Strøm og se ! sa Sivert .
Eleseus gikk en søndag . , Jo han hadde vært utenbygds og fått mot og munterhet igjen , fått blod på tann , han kom og livet opp
173
i Aksels gamme . Barbro seiv var ingenlunde å forakte , hun var iallfall den eneste i marken , hun spilte på gitaren og talte kvikt , dessuten luktet hun ikke av reinfann , men av ekte saker , hodevann . Eleseus på sin side lot forstå at han bare var hjemme i ferien , kontoret kalte ham snart tilbake . Imidlertid var det morsomt å være hjemme igjen også på gamle tomter , og han hadde nu for sin del kammerset å bo i . Men det var ikke byen !
Nei det skal Gud vite at marken ikke er byen ! sa Barbro også .
Aksel seiv ble ikke til stort overfor disse to bymennesker , han kjedet seg og gikk ut og så over sitt jorde . De hadde fritt spill og Eleseus var storartet . Han fortalte at han hadde vært i nabobygden og begravet sin morbror og glemte ikke at han hadde holdt en tale over kisten .
Da han skulle gå bad han Barbro om å følge ham litt på hjemveien . Men nei takk . - Er det skikk og bruk i byen din at damene følgerherrenepåhjemveien ? spurte hun.-Dable sannelig Eleseus rød og skjønte at han hadde fornærmet henne .
Men han gikk ned til Maaneland neste søndag også og da hadde han stokken i hånden . De talte som sist og Aksel var atter ikke til noe : Far din har nu en stor gård og har bygget han svært opp , sa han . - Aja han har nu å bygge for også . Det står ikke på for han far ! svarte Eleseus og brente efter å få bravere litt ; det er verre for oss andre fattige stakkarer ! - Hvorledes ? - Nå , har dokker ikke hørt det ? Det har nettopp vært noen svenske millionærer hos ham og kjøpt et kobberfjell av ham . - Du sier ikke det ! Så fikk han mange penger ? - Kolossalt . Jaja la meg nu ikke skryte , men det var jo iallfall en hel masse tusener . Hva det var jeg skulle sagt : Bygge , sier du ? Jeg ser du har tømmer liggende , når skal du seiv bygge ? - Barbro svarte til : Aldri !
Aldri ! var nu bare nesevishet og overdrivelse : Aksel brøt stenen ifjor høst og kjørte den hjem i vinter ; nu mellom onnene iår hadde han lagt muren med kjeller og alt godt , tilbake stod
174
å lafte opp huset . Han håpet å få en stue under tak alt i høst , han hadde tenkt å være åt han Sivert om noen dagers hjelp , hva trodde Eleseus om det ? - Jo , trodde Eleseus . Men du kan få meg , sa han smilende . - Dokker ? sa Aksel ærbødig og dokret ham plutselig ; Dokker har geni for andre ting . - Hvor det smakte å bli anerkjent endog i marken ! Jeg er stygt redd for at disse hendene mine duger ikke , sa Eleseus også og var fin på det . - La meg se ! sa Barbro og tok hans hånd .
Aksel kom utenfor samtalen igjen og gikk ut , de to var atter alene . De var jevngamle , de hadde gått på skole sammen og lekt og kysset hverandre og sprunget , nu frisket de opp med uendelig overlegenhet sine barndomsminner og det var ikke fritt for at Barbro gjorde seg litt til . Naturligvis var ikke han Eleseus som de store kontorister i Bergen som hadde både briller og gullur , men han var en herre her i marken , det kunne ikke nektes . Og nu tok hun frem og viste ham fotografiet fra Bergen : slik så hun ut da ; men nu dg ! - Hva det er som mankerer deg nu ? spurte han . - Nå , så har jeg ikke tapt meg , synes du ?
- Tapt deg ? Jeg vil bare si deg engang for alle at jeg synes du er dobbelt så pen nu , sa han , fyldigere i det hele tatt . Tapt deg ? Nei den er klassisk ! sa han . _ Men synes du ikke at kjolen min er pen her , utskåren i halsen og nedover ryggen ? Og så hadde jeg sølvkjeden som du ser og den kostet mange penger , jeg fikk den til forærings av den ene av kontoristene jeg var hos . Men så mistet jeg den . Ja jeg mistet den ikke akkurat , men jeg trengte pengene da jeg reiste hjem . - Eleseus spurte : Kan ikke jeg få dette fotografiet ? - Få det ? Hva får jeg igjen for det ? - A her visste Eleseus så godt hva han helst ville svare , men han torde ikke . Jeg skal fotografere meg når jeg kommer til byen , så skal du få mitt igjen , svarte han derimot . Hun gjemte billedet og sa : Nei , jeg har bare dette igjen . - Da gikk et mørke igjennom hans unge hjerte og han rakte hånden ut efter billedet . Jaja , gi
175
meg så noe igjen for det straks ! sa hun leende . Og så tok han og kysset henne en ordentlig gang .
Nu ble det mere tvangfritt , Eleseus blomstret opp , han ble storartet . De flørtet og spaset og lo , de skulle være dus , sa han . Da du tok hånden min istad var du som en nydelig svanedemper , sa han . - Jaja , nu reiser du snart til byen igjen og så kommer du vel aldri hit mere , sa Barbro . - Tror du så galt om meg ? spurte Eleseus . - Nå , har du ikke noen som holder deg tibakers ?
- Nei . Mellom oss sagt så er jeg ikke forlovet , sa han . - Jo det er du visst . - Nei det er fakta sant jeg sier .
De flørtet en lang stund , Eleseus var absolutt forelsket : Jeg skal skrive til deg , sa han ; får jeg lov til det ? - Ja , svarte hun . - Ja for jeg vil ikke være smålig og gjøre det uten lov ! Plutselig ble han skinnsyk og spurte : Jeg har hørt at du er forlovet med han Aksel her , er det så ? - Med han Aksel ! sa hun så foraktelig at det trøstet ham . Han skal bli blå ! sa hun . Så angret hun seg og la til : Han Aksel er bra nok for seg , men . Og han holder bladet til meg og gir meg mangen gang en foræring , jeg skal ikke vør å si annet . - Gudbevars ! medgav Eleseus også , han kan være en svært enestående og utmerket mann på sin måte , det er ikke det som er kjernen .
Men ved tanken på Aksel måtte vel Barbro være blitt urolig , hun reiste seg og sa til Eleseus : Nei nu må du gå for jeg skal i fjøset !
Neste søndag gikk Eleseus ned betydelig senere enn ellers og han hadde seiv brevet med. Det var et brev ! En ukes henrykkelse og hodebry , han hadde frembragt det , utøvet det : Til frøken Barbro Bredesen , to å tre ganger har jeg nu hatt den for meg så unevnelige lykke å se deg igjen ....
Når han kom så sent på kveld som nu måtte vel Barbro være ferdig i fjøset og hadde kanskje alt lagt seg . Det skadet ikke , det høvet nettopp godt .
176
Men Barbro var oppe og satt i gammen . Nu så hun med én gang ut som om hun slett ikke ville være kjærlig mere , slett ikke ; Eleseus fikk det inntrykk at Aksel hadde hatt henne fatt og kanskje formanet henne . - Værsågod , her er brevet jeg lovet deg !
- Takk ! sa hun og åpnet brevet og leste det uten synlig glede . Jeg måtte ha kunnet skrive så godt som du ! sa hun . - Han var skuffet . Hva hadde han gjort , hva gikk av henne ? Og hvor var Aksel ? Borte . Han var kanskje litt trett av disse jålete søndagsbesøk og ville være hjemmefra ; han kunne jo også hatt et nødvendig ærend da han gikk til bygden igår . Borte .
Hva du sitter inne i denne kvalme gammen for på en sånn nydelig kveld ? Kom og gå ut ! sa Eleseus . - Jeg venter på han Aksel , svarte hun . - Han Aksel ? Kan du ikke leve han Aksel foruten ? - Jo , men skal han ikke ha mat når han kommer ?
Tiden gikk , sløstes bort , de kom ikke nærmere hverandre , Barbro var og ble lunefull . Han prøvet å fortelle fra nabobygden igjen og glemte atter ikke at han hadde holdt tale : Det var ikke så meget jeg hadde å si , men jeg tok da tårene ut på noen .
- Nå , sa hun . - Og så var jeg ved kirken en søndag . - Hva du freget der ? - Nei freget ? Jeg var der bare og så meg om . Presten var ikke videre til å preke , efter mitt ringe skjønn , han hadde ikke noen god utførsel .
Tiden gikk .
Hva du tror han Aksel mener om det hvis han finner deg her i kveld dg ? sa Barbro plutselig . - Nei om hun hadde gitt ham et slag i brystet kunne han ikke ha blitt mere forsagt . Hadde hun glemt hele forrige gang ? Var det ikke en avtale at han skulle komme i kveld ? Han ble dypt såret og mumlet : Jeg kan jo gå igjen ! - Det syntes hun ikke å forferdes over . - Hva jeg har gjort deg ? spurte han med bevrende munn . Det syntes å gremme ham meget , han var i nød . - Gjort meg ? Nei du har ikke gjort meg noen ting . - Ja hva som er i veien med deg i kveld ? - Med
177
meg ? Hahaha ! Men forresten så kan jeg ikke undres på det at han Aksel blir sint . - Jeg skal gå ! gjentok Eleseus . Men det forferdet henne atter ikke , hun brydde seg ikke om ham og at han satt der og kjempet med sine følelser . Hun var et asensmenneske .
Nu begynte en ergrelse å stikke ham , i førstningen ytret han den på en fin måte : at hun sannelig ikke var noen gunstig representant for kvinnekjønnet ! Men da det ikke hjalp - å han skulle heller ha tiet og tålt , hun ble bare verre . Men han ble heller ikke bedre , han sa : Hadde jeg visst hvorledes du er så hadde jeg ikke kommet nedover i kveld . - Enn så ? svarte hun tilbake . Så hadde du ikke fått luftet stokken din som du sitter med. - A Barbro hun hadde vært i Bergen , hun kunne spotte , hun hadde også sett ordentlige spaserstokker , derfor kunne hun nu spørre så nesevist at hva var det for slags lappet paraplyskaft han svinget med ? - Han tålte det . Så vil du vel ha fotografiet ditt tilbake også da ? sa han . - Virket ikke dette så virket intet , det var det ytterste man kunne tenke seg i marken å ta en gave tilbake .
- Hva det nu kan være med det , svarte hun unnvikende . - Joda , erklærte han kjekt , jeg skal skikke deg det med det allerførste . La så meg få brevet mitt !
Han reiste seg .
Javel , hun gav ham brevet , men så fikk hun også tårer i øynene , jo nu slo hun om , tjenestepiken ble rørt , vennen forlot henne , farvel for siste gang ! Du gjør ikke å gå , sa hun , jeg bryr meg ikke om hva han Aksel tror . - Men nu ville han nytte overtaket og bad farvel og sa takk for seg . For når en dame er således som du så absenterer jeg meg , sa han .
Han gikk saktelig bort fra gammen og hjemover og plystret og svinget stokken og var kar . Pytt ! En liten stund efter kom Barbro også gående , hun kalte på ham et par ganger . Javel , han stanset , det gjorde han , men han var en såret løve . Hun satte
178
seg i lyngen og syntes angrende , hun tufset med en lyngkvist , og litt efter litt ble han rimeligere igjen han også og bad om et kyss , til siste avskjed , sa han . - Nei det ville hun ikke . - Vær nu bedårende som forrige gang ! sa han og gikk omkring henne på alle kanter og gikk fortere og fortere for om mulig å se sitt snitt . Men hun nektet å være bedårende , hun reiste seg . Der stod hun . Da nikket han bare og gikk .
Da han var ute av syne dukket plutselig Aksel frem fra noen busker . Barbro skvatt til og spurte : Hvorledes er det , kommer du ovenfra ? - Nei jeg kommer nedenfra , svarte han . Men jeg så dokker to gå oppover her . - Nå , det gjorde du ! Ja det ble du fet av ! ropte hun med ett rasende . Hun var såvisst ikke mindre lunefull nu : Hva du farer og snuser efter ? Hva skjeller det deg !
- Aksel var ikke riktig mild : Nå , så har han vært her idag igjen ? - Enn så ? Hva du vil han ? - Nei hvajeg vil han . Men hva er det du vil han ? Du skulle skjemmes ! - Skjemmes ? Skal vi tie om det , skal vi tale om det ? spurte Barbro med et gammelt ord . Jeg sitter ikke i gammen din som et minnesmerke , så meget du vet det ! Hva jeg skulle skjemmes for ? Dersom at du går og får deg en annen husbestyrerinne så skal jeg reise . Du skal bare holde munnen din , hvis det ikke er skammelig å umake deg med det . Der har du mitt svar . Nu skal jeg nett akkurat gå hjem og sette maten din frem og koke kaffen , så kan jeg gjøre det jeg vil siden .
Under full trette kom de hjem .
Nei de var ikke alltid enige Aksel og Barbro . Hun hadde alt vært i et par år hos ham og det hadde nu og da vært rivninger , mest fordi Barbro ville reise . Han var efter henne om å bli for alltid , om å slå seg til for godt og dele gammen og livet med ham , han visste jo hvor ondt det var å bli uten hjelp igjen , - dette hadde hun også flere ganger lovet å gå inn på , ja i kjærlige stunder kunne hun ikke tenke seg annet enn å bli . Men så snart de ble uvenner truet hun igjen med å reise . Om ikke annet så talte
179
hun om å reise til byen med tennene sine , de verket bort . Reise , reise ! Han måtte ha et bånd på henne .
Bånd ? Det hørtes ut for at hun lot hånt om alle bånd .
Nå , du vil reise nu også ? sa han . - Om så var ? spurte hun . - Kan du reise ? - Kan jeg ikke ? Du tror jeg er opprådd fordi det lir til vinteren , men jeg kan få meg post i Bergen igjen hva tid somhelst . - Da sa Aksel nokså trygg : Det kan nu iallfall ikke bli for som først . Går du ikke med barn ? - Barn ? Nei . Hva er det for et barn du snakker om ? - Aksel stirret på henne . Var Barbro blitt gal ?
En annen sak var det at han seiv - Aksel - kanskje hadde vært forlite tålsom : da han nu hadde fått dette bånd på henne begynte han å opptre med litt for stor trygghet , det var uklokt , han trengte ikke å si henne så ofte imot og opphisse henne , det hadde ikke vært nødvendig å befale henne likefrem å være med å sette poteten i vår , den kunne han til nød ha satt alene . Han skulle tidsnok vite å gjøre seg til herre når de var gift , inntil da burde han bruke forstand og gi efter .
Men det var bare dette forsmedelige med Eleseus , med kontoristen , som kom støvendes med fin tale og spaserstav . Var nu dette en måte for en forlovet pike og i hennes tilstand ! Var det mulig å forstå noe så galt ! Inntil nu hadde Aksel vært uten medbeiler i marken , så forandret situasjonen seg .
Her er ferske avisblader til deg , sa han . Og så er her en liten ting som jeg har fått fatt i til deg . Du får nu se om du liker han .
- Hun var kold . Skjønt de begge satt og drakk kokhet kaffe av skålen svarte hun iskoldt : Jeg våger det er den gullringen som du har lovet meg i over et år .
Der forløp hun seg iallfall , for det var nettopp ringen . Men noen gullring var det ikke og det hadde han aldri lovet henne , det fant hun på nu ; men det var en sølvring med forgylte hender på , altså ekte nok og stemplet med karat . Men å den ulyk-
180
kelige Bergens-reise , Barbro hadde sett ordentlige forlovelsesringer , kom bare ikke og fortell henne noe ! - Den ringen kan du ha seiv , sa hun . - Hva som feiler han ? - Feiler han ? Det feiler han ingen ting , svarte hun og reiste seg og begynte å rydde av bordet . - Du får nu ha han for som først , sa han , det blir vel råd til en annen siden . - Det svarte hun intet til .
Men forresten så var Barbro et skarn i kveld . Var ikke en ny sølvring takk verdt engang ? Det måtte være denne fine kontoristen som hadde endesnudd hennes tankegang . Aksel kunne ikke bare seg for å si : Men kan du fortelle meg hva denne Eleseusen renner her efter ? Hvor vil han hen med deg ? - Hen med meg ? - Ja for skjønner ikke den komlingen hvorledes det er fatt med deg ? Ser han det ikke på deg ? - Barbro vendte seg rett imot ham og sa : Nå , du tror nu du har bundet meg her til deg , men du skal få se at det blir løgn ! - Nå , sa Aksel . - Ja . Og du skal få se at jeg skal reise også ! - Aksel bare satte opp et lite smil til dette og han gjorde det ikke engang stort og åpenlyst , nei for han ville ikke erte henne . Så sa han beroligende som til et barn : Nei nu skal du være skikkelig , Barbro . Du vet jo du og jeg !
Og naturligvis , langt på natt endte det med at Barbro ble blid igjen og endog sovnet med sølvringen på fingeren .
Det rettet seg vel altsammen .
For de to i gammen rettet det seg nok , men med Eleseus var det verre , han hadde ondt for å komme over den krenkelsen han hadde lidd . Da han ikke forstod seg på hysteri trodde han at han var blitt narret av pur ondskap , ho Barbro på Breidablik hadde vært litt for kjekk av seg , la være at hun hadde vært i Bergen !
Fotografiet hadde han skikket Barbro tilbake på den måten at han seiv bragte det en natt og drev det inn til henne i høyhuset hvor hun hadde sin seng . Han hadde så langtfra gjort det
181
i en grov og uhøflig form : han hadde puslet lenge med døren for å få henne våken , og da hun reiste seg på albuen og spurte : Finner du ikke veien inn i kveld ? så hadde dette familieaktige spørsmål stukket ham som en nål eller en sabel , men han hadde ikke skreket , bare latt fotografiet seile pent innover gulvet . Og så var han gått sin vei . Gått ? Egentlig så hadde han gått noen skritt , men derpå var han begynt å løpe , han var så alterert , så oppspilt , hans hjerte slo hårdt . Borte ved noen busker stanset han og kikket tilbake - nei hun kom ikke . A han hadde halvt håpet det ! Og om hun iallfall hadde vist såpass godhet for ham ! Men så skulle jo pokker ha løpt når hun ikke var like i hælene på ham , i bare serken og et skjørt , fortvilet , ja sønderknust over seg seiv og over det familieaktige spørsmål som ikke var myntet på ham .
Han gikk hjemover uten stokk og uten å plystre , nei han var ikke kar lenger . Et stikk i brystet er ingen småting .
Og var det dermed endt ?
En søndag gikk han nedover igjen bare for å kikke . Med en syk og utrolig tålmodighet lå han og lurte borti buskene og stirret over til gammen . Da liv og rørelse endelig viste seg derborte var det som for å gjøre det aldeles av med ham : Aksel og Barbro kom begge ut av gammen og gikk sammen til fjøset . De var kjærlige mot hverandre nu , ja de hadde en velsignet stund , de gikk med armene om hverandre , han aktet å hjelpe henne i fjøset . Ser man det !
Eleseus så på paret med en mine som om han hadde tapt alt , som om han var ruinert . Kanskje tenkte han som så : hun går arm i arm med Aksel Strøm , hvorledes hun er kommet til det vet jeg ikke , engang holdt hun armene omkring meg ! Der fbrsvant de i fjøset .
Nå , værsågod ! Pytt ! Skulle han ligge her i buskene og glemme seg seiv ? Det skulle han bra gjøre , ligge nesegrus og
182
glemme seg seiv . Hvem var hun ? Men han var den han var . Og pytt igjen !
Han sprang opp og stod . Så kostet han lyng og rusk av sine bukser og rettet seg opp og stod igjen . Hans vrede og overmot gav seg et rart utslag : han ble desperat og gav seg til å synge en vise av ikke ubetydelig frivolitet . Og han hadde et inderlig uttrykk i ansiktet når han gjorde seg flid og sang enda høyere de verste steder .
XIX
isak kom tilbake frabygden med en hest .
Javel , det var blitt til det at han kjøpte hesten av stevnevidnet , den var , som Geissler hadde sagt , fal , men den kostet to hundre og førti kroner , det ble seksti daler . Det var ingen mening blitt i hesteprisene nu mere , i Isaks barndom kunne man få den beste hest for femti daler .
Men hvorfor han ikke seiv hadde alet hest ? Han hadde overveiet det , hadde tenkt seg et fors føll - som han hadde måttet bie på i både ett og to år . Det kunne den gjøre som hadde tid å avse i jordbruket , en som kunne la en myrteig ligge ubrutt til han engang fikk hest til å kjøre hjem avlingen av den . Som stevnevidnet sa : Jeg gir ikke om å fore på en hest ; det høyet jeg har kan kvinnfolkene mine bære inn mens jeg er ute på fortjeneste !
Den nye hest var en gammel tanke hos Isak , en flerårig tanke , det var ikke Geissler som hadde satt ham på den . Derfor hadde han jo også forberedt seg efter evne : et spiltau til , et tjor til nu for sommeren ; kjøredoninger hadde han noen av , flere fikk han gjøre til høsten . Det viktigste av alt , foret , hadde han naturligvis ikke glemt : hvorfor hadde det vært så nødven -
183
dig å bryte den siste myren alt ifjor når det ikke var for å slippe å minke kuholdet og enda ha vinterfor til den nye hesten ? Nu stod myren isådd til grønnfor . Det var til de kalvende kyr .
Jo alt var uttenkt . Inger hadde atter god grunn til å bli forundret og slå hendene sammen som i gamle dager .
Isak kom med nyheter fra bygden : Breidablik skulle selges , det var nu lyst opp på kirkebakken . Den lille avlingen som var , høystråene og poteten , skulle gå med i handelen , kanskje endog dyrene , noen få dyr , småfe .
Vil han snoft seige hele hjemmet sitt og gjøre seg ren ! ropte Inger . Og hvor skal han flytte hen ? - Til bygden . -
Det var riktig nok , Brede skulle til bygden . Men han hadde først prøvet å få bo hos Aksel Strøm hvor Barbro alt var . Det fikk han ikke . Brede ville ikke for alt i verden forstyrre forholdet mellom datteren og Aksel , så han aktet seg for å være pågåelig , men jammen var dette en lei strek i regningen . Aksel skulle jo lafte opp den nye stuen til høsten , når da han og Barbro flyttet inn i den så kunne vel Brede og familien få være i gammen ? Nei ! Se , Brede tenkte ikke somnybygger , han skjønte ikke at Aksel måtte rømme ut fordi han trengte gammen til den økende buskap : også gammen skulle gå over til fjøs . Seiv efter at han hadde fått alt forklart var tankegangen ham fremmed : Menneskene måtte vel gå foran dyrene , sa han . - Nei det var så langt fra nybyggerens mening : Dyrene først , menneskene kunne alltid skaffe seg vinterhi . - Barbro blandet seg nu i det og sa : Nå , du setter dyrene dine foran oss mennesker ? Det var bra jeg fikk vite det ! - Sannelig , Aksel gjorde jo en hel familie fiendtlig mot seg fordi han ikke hadde husrom til den . Men han gav ikke efter . Han var jo heller ikke dum og godslig , men var tvertimot blitt mere og mere gjerrig , han visste godt at en slik innflytning ville føre til adskillig flere munner å mette . - Brede tysset på sin datter og lot forstå at han også allerhelst flyttet ned
184
i bygden igjen , han kunne ikke sutinere i villmarken , sa han , det var jo alene derfor han solgte .
Å men i grunnen var det nu ikke Brede Olsen som solgte , det var banken og handelsmannen som realiserte Breidablik , men for et syns skyld skulle det gå i Brede sitt navn . Så mente han seg reddet fra skammen . Og Brede var ikke så verst nedbøyet da Isak traff ham , han trøstet seg med at han fremdeles var inspektør over telegraflinjen , det var en sikker inntekt , med tiden ville han nok igjen arbeide seg opp til sin gamle stilling i bygden som pott og panne og lensmannens følgesvenn . Naturligvis hadde Brede også vært rørt , det hørte til : det var jo så sin sak å skille seg med et sted som han hadde levet på og slitt og arbeidet på i mange år og fått kjært ! Men den gode Brede lot seg aldri varig kue . Det var hans beste side , hans sjarme . Han hadde engang fått inspirasjon til å dyrke jord , den prøve hadde ikke fait heldig ut , men på samme luftige måte hadde han handlet i andre spørsmål og kommet bedre fra det : ja hvem visste om ikke endog hans stenprøver engang ville bli en veldig affære ! Men se iallfall til Barbro som han hadde fått inn på Maaneland , hun kom jo aldri fra Aksel Strøm mere , det torde han si , det var synlig for enhver .
Nei det stod ikke på sålenge han hadde heisen og kunne streve for seg og sine ! sa Brede Olsen . Og rettnu ble alle barna såpass store at de reiste ut og sørget for seg seiv , sa han . Helge var alt på sildnot og Katrine skulle til doktoren og være . Så hadde de bare to mindre igjen - jaja , det laget seg jo til en tredje , men .
Isak kom med en nyhet til fra bygden : Lensmannsfruen hadde fått en liten . - Inger med én gang interessert : Gutt eller pike ? - Det hørte jeg ikke , svarte Isak .
Men lensmannsfruen hadde fått barn - hun som alltid i kvinneforeningen hadde talt imot de overhåndtagende barneføds-
185
ler i fattigstuene : la kvinnen heller få stemmerett og innflytelse på sin egen skjebne ! sa hun . Nu var hun fanget . Ja , hadde prestefruen sagt , hun har nok brukt sin innflytelse , hahaha , men allikevel unngikk hun ikke sin skjebne ! Dette vittige ord om fru Heyerdahl gikk bygden rundt og ble forstått av nokså mange ; Inger forstod det kanskje også , bare Isak forstod ingenting .
Isak han forstod å arbeide , å drive sin håndtering . Nu var han blitt en rik mann med en stor gård , men de mange kontanter som slumpen hadde ført innpå ham gjorde han dårlig bruk av : han gjemte dem . Marken frelste ham . Hadde Isak levet nede i bygden ville kanskje den store verden ha innvirket litt endog på ham , der var så meget gildt , så fine forhold , han ville ha kjøpt unødvendigheter og gått med rød helgeskjorte til hverdag . Her i marken var han vernet mot alle overdrivelser , han levet i klar luft , han vasket seg søndag morgen og lauget seg når han var oppe ved fjellvannet . Det tusen daler - javel , en himmelens gave , hver skilling til å gjemme ? Hva til ellers ? Isak kunne mere enn greie sine ordinære utgifter bare ved å seige fra dyrene og jorden .
Eleseus han visste jo bedre , han hadde rådet faren til å sette pengene i banken . Det kunne godt være at dette var det forstandigste , men det var iallfall blitt utsatt , kanskje ble det aldri gjort . Ikke for det , Isak overhørte ikke alltid sin sønns råd , Eleseus var sannelig ikke så gal , det viste han i det senere . Nu i høyonnen hadde han prøvet å slå - nei det ble han ingen mester til , og han måtte holde seg i nærheten av Sivert og få ham til å bryne ljåen hver gang ; men Eleseus hadde lange armer og kunne fange høy som en kar . Nu drev han og Sivert og Leopoldine og tausen Jensine de drev på nede på jordet og såtet årets første høy , og Eleseus sparte seg ikke nu heller , men raket til han fikk vannblemmer i hendene og måtte gå med kluter . Han hadde hatt en ussel matlyst i et par uker , men var ikke blitt min-
186
dre arbeidsfør for det . Noe nytt måtte være kommet over gutten , det kunne synes som om han hadde hatt godt av en viss motgang i en viss kjærlighetsaffære , noe i den retning , litt evig sorg eller skuffelse . Se , nu hadde han endog røkt opp den siste tobakken han hadde med fra byen , og dette kunne vel under andre omstendigheter få en kontorist til å slå med dørene og uttale seg skarpt om mangt og meget , men nei , Eleseus ble bare en stø gutt av det , fastere i holdningen , sannelig , en mann . Hva fikk så skøyeren Sivert igjen for å erte ham ? Idag lå begge brødrene på stener i elven og drakk og Sivert var uforsiktig nok til å tilby å tørke noe ekstra god mose til tobakk - eller kanskje du heller vil røke han rå ? sa han . Jeg skal gi deg tobakk ! sa Eleseus og langet ut og gav broren en dukkert helt til akslene . Ho , der fikk han ! Sivert gikk enda og var våt i håret .
Jeg mener han Eleseus begynner å skape seg til en bra kar ! tenkte vel Isak når han så sønnen i arbeide . - Hm . Skal tro om han Eleseus vil være hjemme for godt ? spurte han Inger . - Hun like så kuriøst forsiktig : Det skal jeg ikke kunne si . Nei det vil han ikke . - Nå har du ordet det til han ? - Anei . Jaja jeg har nu smått snakket med han . Men jeg skjønner det . - Jeg har mot å vite dersom at han hadde seg en jordlapp for seg seiv ? - Hvorledes ? - Om at han ville bruke han ? - Nei . - Nå , har du nevnt det ? - Nevnt det ? Ser du ikke hvor forbyttet han er ? Jeg skjønner ikke han Eleseus ! - Du skal ikke sitte og laste han , sa Isak upartisk . Jeg ser ikke annet enn at han gjør godt dagsverk dernede . - Nå , jaja , svarte Inger spakt . - Jeg kan ikke forstå hva du har imot gutten , ropte Isak forarget . Han gjør sitt arbeide bedre og bedre for hver dag , kan du vente mere ? - Inger mumlet : Han er ikke som han var . Du skulle snakke med ham om vester . - Om vester ? Hvorledes ? - At om sommeren gikk han med hvite vester i byen , forteller han . - Isak tenkte på det og fattet ingenting : Ja kan han ikke få en hvit vest ? spurte han . Isak var
187
forvillet , det hele var naturligvis noe kvinnfolktøv , han syntes gutten hadde rett i dette med en hvit vest og skjønte dessuten ikke meningen , han ville bent hoppe det over : Nei hva du tror om at han fikk Brede sitt nybrott å arbeide på ? - Hvem ? spurte Inger . - Han Eleseus . - Breidablik ? spurte Inger . Det skal du ikke vør !
Saken var at hun alt hadde drøftet planen med Eleseus , hun kjente den godt fra Sivert som ikke hadde kunnet holde tett . Og forresten - hvorfor skulle Sivert tie med denne plan som faren sikkert hadde røbet alene for å få den drøftet ? Det var ikke første gang han således brukte Sivert til mellommann . Nå , men hva hadde Eleseus svart ? Som før , som i sine brever fra byen , at nei jeg vil ikke kaste bort ah min lærdom og bli til ingen verdens ting igjen ! Det hadde han svart . Ja så var jo moren kommet med sine gode grunner , men Eleseus hadde møtt dem alle med avslag og at han hadde andre planer i livet . Det unge hjerte har sin uransakelighet , efter det som var hendt hadde han kanskje også funnet det umulig å bli nabo til Barbro . Det kunne ingen vite . Han hadde greid overlegent for seg overfor moren : han kunne få en bedre post i byen enn den han nu hadde , han kunne bli kontorist hos amtmannen eller sorenskriveren , det gjaldt å stige , om noen år ble han kanskje lensmann eller kanskje fyrvokter eller han kom inn i tollvesenet . Det var så mange muligheter for den som hadde lærdommen .
Hvorledes det nu kom seg , men moren ble omvendt , ble revet med , å hun var seiv så lite sikker enda . Verden hadde så lett for å få tak i henne . I vinter ja da hadde hun enda lest i en viss utmerket andaktsbok som hun fikk da hun forlot anstalten i Trondhjem ; men nu dg ! Kunne Eleseus bh lensmann ? Ja , svarte Eleseus , hva annet er lensmann Heyerdahl enn en gammel kontorist på amtskontoret ?
Store utsikter . Moren ville likefrem fraråde Eleseus å
188
omlegge sitt hv og kaste seg bort . Hva skulle en slik mann i marken !
Men hvorfor gadd Eleseus da nu om dagen streve så trutt på hjemmets jorde ? Gud vet , han hadde kanskje en mening med det . Litt bondeære satt han vel enda inne med , han ville ikke stå tilbake ; dessuten skadet det ikke om han var venner med faren den dag han atter skulle forlate hjemmet , han hadde sant å si adskillig småskyld i byen , det ville være godt om han kunne greie den , det betydde stor ny kreditt . Og her var det ikke spørsmål om bare en hundrekrone , men om noe som noe var .
Eleseus var så langtfra dum , men derimot nokså lur på sin måte . Han hadde nok sett faren komme hjem og visste at han nu i dette øyeblikk satt ved stuevinduet og så nedover . Om da Eleseus gjorde seg litt særlig flid med arbeidet just nu så gagnet det kanskje ham og var ikke urett mot noen .
Det var noe omdannet ved Eleseus , hva det nu var , men noe forkvaklet og stille ødelagt ; han var ikke ond , men litt skjemt . Hadde han manglet en hånd over seg i de forløpne år ? Hva kunne moren gjøre for ham nu ? Ene og alene gi ham medhold . Hun kunne la seg blende av sønnens store fremtidsmuligheter og ta slaget av for ham hos faren , det kunne hun .
Men Isak ble tilslutt ergerlig over hennes awisende holdning , planen med Breidablik var slett ikke så verst , efter hans skjønn . Nu hadde han idag på hjemveien grepet seg i å stanse hesten og i stor skynding ta et faglig overblikk over det vanskjøttede nybygg , det kunne godt bli til noe under arbeidsomme hender . - Hvorfor skal jeg ikke vør det ? spør han Inger nu . Jeg er såpass hjerte for han Eleseus at jeg vil hjelpe han til .
- Ja har du hjerte for han så nevn ikke Breidablik mere ! svarer hun . - Nå . - Nei for han har langt større tanker enn som vi . -
Isak er jo heller ikke sikker seiv , så han kan ikke godt tale myndig ; men det ergrer ham at han har blottet seg med denne
189
plan og brukt så uforsiktig klare ord , derfor vil han nødig oppgi den : Han skal gjøre som jeg vil ! erklærer plutselig Isak . Og han hever truende sin røst til beste for Inger om hun tilfeldigvis ikke skulle høre godt : Ja se du på meg , men jeg sier ikke mere . Der er skolehus og midt på strekningen og alt ihop , hva er det så for større tanker han har ? Med en slik sønn som han kommer jeg gjerne til å suite ihjel , er det bedre ? Men nu spør jeg hvorledes at mitt eget kjøtt og blod kan være ulydig mot - mot mitt eget kjøtt og blod ? - Isak tidde . Han forstod vel at det ble verre og verre jo mere han talte . Han ville begynne å skifte av seg helgeklærne som han hadde vært til bygden i , men nei så betenkte han seg og ville være som han var - hva han nu mente med det . Du får prøve å orde det til han Eleseus , sier han så .
- Inger svarer : Det var nu best om du seiv ordet det . Han lystrer ikke meg ! - Ja vel , Isak er hodet for alle , det skulle han mene , Eleseus kunne bare prøve å kny ! Men om det nu var fordi han fryktet et nederlag - Isak viker nu og sier : Det kunne jeg gjøre , jeg kunne seiv orde det . Men omframt så mangt og meget som jeg skal bale med så har jeg nu annet å tenke på . - Nå ? spør Inger forundret .
Nu går Isak bort igjen , bare bort i utkanten av jordet , men iallfall bort . Han er så hemmelighetsfull , han vil være i skjul . Saken er : han kom jo hjem med en tredje nyhet fra bygden idag , og den er større enn de andre , den er umåtelig , han har gjemt den borti skogkanten . Der står den , surret i sekkestrie og papir , han avdekker den og det er en stor maskin . Se , den er rød og blå , vidunderlig , med mange tenner og mange kniver , med ledd , med armer , hjul , skruer , en slåmaskin . Naturligvis var ikke den nye hesten blitt hentet just idag hvis det ikke hadde vært for slåmaskinens skyld .
Han står med en uhyre skarpsindig mine og gjenhusker fra begynnelsen til enden den bruksanvisning som handelsman-
190
nen har lest opp for ham , han fester en stålfjær her og skyver inn en bolt der , så oljer han hvert hjul og hver revne , så ser han hele verket over . Aldri har Isak opplevet en slik stund . Ta en penn i hånd og skrive sitt bumerke på et dokument - javel en stor fare og vanskelighet det også . Likeens med nybrottsharven som hadde mange vredne kniver å høve ihop . Og enn det store sirkelbladet på sagen , det som skulle hvile på en strek i sitt leie og ikke slenge i øst og vest og kanskje springe i taket ! Men slåmaskinen - et skjurreir av stålkvister og kroker og apparater og hundre skruer , og Inger sin symaskin var bare et bokmerke imot den !
Så spenner Isak seg seiv for dragene og prøver maskinen . Det var nettopp det store øyeblikk . Derfor ville han være i skjul med det og være sin egen hest .
Hva om nemlig maskinen var galt sammensatt og ikke gjorde sitt arbeide , men sprang istykker med et smell ! Det skjedde ikke , maskinen slo gress . Det skulle også bare mangle , Isak hadde stått her i skarpt studium i timer , solen var gått ned . Han spenner seg atter for dragene og prøver , maskinen slår gress . Det skulle også bare mangle !
Da duggen begynte å falle tett efter den varme dag og guttene stod med hver sin ljå og skulle ut å slå for morgendagen da kom Isak frem til husene og sa : Heng bort igjen ljåene for i kveld . Dokker kan sele på nyhesten og komme borti skogkanten med han !
Dermed steg ikke Isak inn i stuen og spiste ikke sin kveldsmat som de andre hadde gjort , men han snudde bare på tunet og gikk den vei han var kommet .
Skal vi spenne for kjerren ? spurte Sivert efter ham .
Nei , svarte faren og gikk igjen .
Han var så diger av hemmelighet og så overmodig , han neiet litt i kalvboten for hvert skritt , så eftertrykkelig skred han frem .
191
Gikk han til død og undergang så var han en modig mann , han hadde intet i hendene å forsvare seg med.
Guttene kom med hesten og så maskinen og ble stående . Det var den første slåmaskin i marken , den første i bygden , rød og blå , praktfull for menneskenes øyne . Faren , alles overhode , kalte likegyldig , å så almindelig : Kom og spenn for denne slåmaskinen ! sa han . - De spente for .
Så kjørte de , faren kjørte . Brr ! sa maskinen og felte gress . Guttene efter , uten noe i hendene , uten å arbeide , smilende . Faren stanset og så seg tilbake - nå , det kunne vært penere slått . Han skrur et par steder for å legge knivene nærmere jorden og prøver igjen . Nei , det blir ujevn slått , uvel slått , sliren med alle knivene hopper litt , far og sønner veksler et par ord , Eleseus har funnet frem bruksanvisningen og leser i den : Det står at du skal sette deg på setet når du kjører , så går det støere , sier han . - Nå , svarer faren . Ja det vet jeg nok , svarer han , jeg har studert det altsammen . - Han stiger opp i setet og kjører igjen , og det går støtt . Plutselig slår maskinen ikke , nei plutselig står alle knivene . Ptro ! Hva nu ? faren ned av setet og er ikke overmodig mere , men luter et forgremmet og spørrende ansikt ned mot maskinen . Far og sønner stirrer , noe er galt fatt , Eleseus står og holder bruksanvisningen . - Her ligger en liten bolt ! sier Sivert og plukker den opp av gresset . - Nå , ja det var bra du fant han , sier faren som om det var alt han behøvet for å få det i orden igjen . Jeg så nettopp efter den bolten ! - Men nu kunne de ikke finne hullet , hvor pokker var hullet til bolten ? Der ! sier Eleseus og peker .
Og nu måtte vel Eleseus ha begynt å føle seg litt til kar , hans evne til å granske en bruksanvisning var her umistelig , han pekte overflødig lenge på hullet og sa : Efter illustrasjonen å dømme skal den bolten inn der ! - Javisst skal han inn der , sa faren også , det var jo der jeg satte han ! Og for å gjenopprette seg
192
gav han Sivert ordre til å se efter flere bolter i gresset : Det skal være en til , sa han med en uhyre viktig mine som om han hadde alt i hodet . Finner du ikke flere ? Nå , så sitter han vel i hullet sitt !
Så vil faren kjøre igjen . Men dette er galt , roper Eleseus . A Eleseus han står med teg-
ningen i hånd , med loven i hånd , han er ikke til å komme forbi : Den fjæren der skal være utenpå ! - Ja ? spør faren . - Ja men nu står den under , du har satt den under . Det er en stålfjær , den skal stå utenpå , ellers skvetter bolten ut igjen og så stanser knivene . Det står her i illustrasjonen ! - Jeg har ikke brillene med , så jeg kan ikke se tegningen , sier faren litt spakere . Ta og skru på den fjæren du som ser . Men gjør det nu riktig ! Hadde det ikke vært så langt skulle jeg gått efter brillene mine .
Det hele er i orden og faren setter seg opp . Eleseus roper efter ham : Og så må du kjøre litt fort , så skjærer knivene bedre ! Det står her !
Isak kjører og kjører og alt går godt og brr ! sier maskinen . Han efterlater seg en bred vei av felt gress , det ligger så pent i linje , ferdig til å breies . Nu ser de ham fra husene og der kommer alle kvinnfolkene , og Inger bærer lille Rebekka på armen , skjønt lille Rebekka har lært å gå for lenge siden . Men der kommer de , fire kvinnfolk med smått og stort , og de haster med stive øyne nedover mot vidunderet , de stimer . A hvor Isak nu er mektig og riktig stolt , sittende fritt høyt oppe , i helgeklær og full puss , i trøye og hatt , skjønt svetten driver av ham ! Han svinger i fire store vinkler og kjører av en passe teig , svinger , kjører , slår gress , kommer forbi kvinnfolkene , de er som falne fra himmelen , de fatter det ikke , og brr ! sier maskinen .
Så stopper Isak og stiger av . Se , han lengter vel efter å høre hva menneskene på jorden sier , hva de nu monne ville orde ! Han hører dempede utrop , de vil ikke forstyrre ham , menneskene , på hans store post , men de gjør fryktsomme spørsmål
193
til hverandre og disse spørsmål hører han . Og for nu å være et vennlig og faderlig overhode for alle oppmuntrer Isak dem med å si : Jaja , jeg slår nu denne teigen , så får dokker breie han imorgen ! - Du ser deg vel ikke råd til å komme inn og få deg mat ? spør Inger overveldet . - Nei . Jeg har nu annet å gjøre ! svarer han .
Så oljer han maskinen igjen og lar forstå at det er videnskap han her driver . Så kjører han og slår mere gress . Langt om lenge går kvinnfolkene hjem .
Lykkelige Isak ! Lykkelige mennesker på Sellanraa !
Han venter meget snart naboene nedenfor oppover markene , Aksel Strøm er en interessert mann , han kommer kanskje imorgen . Men Brede på Breidablik han er istand til å komme alt inatt . Det skal ikke være Isak imot å forklare slåmaskinen for dem og vise dem hvorledes han håndterer den i ett og alt. Han vil peke på at så jevn og glatt slått er det umulig for ljåen og mennesket å sette . Men hva en slik første rangs blå og rød slåmaskin koster det er heller ikke til å nevne !
Lykkelige Isak !
Men da han for tredje gang stopper maskinen og oljer den faller sannelig brillene hans ut av lommen . Og det verste var at guttene så det . Var det en høyere makt i dette , en påminnelse om litt mindre hovmod ? Han hadde jo titt hatt brillene på og studert bruksanvisningen på hjemveien idag , men intet forstått , her hadde Eleseus måttet tre til . Aja herregud , kyndighet var vel god å ha ! Og for å ydmyke seg seiv vil Isak oppgi å gjøre Eleseus til jordbruker i marken , han skulle ikke nevne det mere . Ikke for det , guttene gjorde ikke noe nummer av dette uhell med brillene , tvertimot , skøyeren Sivert kunne jo ikke bare seg , det kunne han ikke , men han nappet Eleseus i ermet og sa : Nei kom nu , så går vi hjem og brenner opp ljåene våre ; han far slår for oss ! - Denne spøk kom vel med.
II
I
sellanraa er ikke lenger et øde sted , her er syv mennesker med smått og stort . Men i den korte tid slåtten stod på kom det også en og annen fremmed , folk som skulle se slåmaskinen , Brede naturligvis som førstemann , men også Aksel Strøm kom og naboene nedenfor helt ned til bygden . Og fra andre siden av fjellet kom Oline . Hun var uforgjengelig .
Oline kom heller ikke denne gang ut en ny heter fra sin bygd , hun møtte aldri tom opp : nu var regnskapet hans Gammel- Sivert gjennomgått og det fantes ingen formue efter ham ! Intet !
Her knep Oline munnen sammen og så fra den ene til den andre : Nå , gikk det ikke et sukk gjennom stuen ? Fait ikke taket ned ? Eleseus var den første som smilte : Hvorledes er det , heter ikke du efter han Sivert morbror ? spør han dempet . - Lille- Sivert svarer like så dempet : Jo . Men jeg forærte deg alt som fait efter han . - Hvormeget var det ? - Mellom fem og ti tusen .
Daler ? ropte Eleseus plutselig og hermet efter Sivert .
Oline syntes vel ikke at stunden var til å spøke i , å hun seiv var blitt så snytt og endog ved Gammel-Sivert sin kiste hadde hun oppbydd all sin seige kraft og grått tårer . Eleseus visste jo seiv best hva han hadde skrevet : så og så meget til Oline , en støttestav i hennes alderdom - hvor var staven blitt av ? Lagt over et kne og brutt .
Stakkars Oline , hun kunne gjerne ha ar vet litt , det ville ha blitt det eneste gyldne glimt i hennes liv ! Hun var ikke for-
198
vennet . Øvet i ondt , javel , vant til å stri seg frem med knep og småbedragerier fra dag til dag , sterk alene ved å spre sladder , ved å gjøre sin tunge fryktet , javel . Men intet ville nu ha kunnet gjøre henne verre , en arv minst av alt. Hun hadde i hele sitt liv arbeidet , hadde født barn og lært dem sine egne få håndgrep , tigget til dem , kanskje også stjålet til dem , men berget dem - en mor i de små forhold . Hennes evner var ikke ringere enn andre politikeres evner , hun virket for seg og sine , talte for stunden og reddet seg , tjente hjem en ost på det , en håndfull ull på det , også hun kunne leve og dø i banal og uoppriktig slagferdighet . Oline - kanskje Gammel-Sivert et øyeblikk hadde husket henne som ung , som pen og rød , men nu er hun gammel og vanskapt , et portrett av ødeleggelsen , hun skulle vært død . Hvor skal hun jordes ? Hun har ikke sitt eget familiegravsted , hun blir sannelig senket ned i en kirkegård til lutter fremmede og ukjente benrester , der havner hun . Oline , født og død . Hun var ung engang . En arv til henne nu på fallrepet ? Javel , et eneste gyldent glimt , og en trellkvinnes hender ville ha foldet seg et øyeblikk . Rettferdigheten ville ha innhentet henne med sin sene lønn fordi hun tagg til sine barn , kanskje også stjal til dem , men iallfall berget dem . Et øyeblikk - og mørket ville atter herske i henne , øynene skule , fingrene lete : Hvormeget er det ? ville hun si , ikke mere ? ville hun si . Hun ville atter ha rett . Hun var mange ganger mor og realiserte livet , det var stor lønn verd .
Alt slo feil . Gammel-Sivert sine regnskaper var nu efter Eleseus ’ gjennomsyn blitt noenlunde greie , men gården og kua , naustet og noten kunne snaut nok dekke underbalansen i kassen . Og at det i det hele tatt gikk såpass godt som det gikk skyld - tes for en del Oline , hun var så oppsatt på at det skulle bli en rest til henne seiv at hun fremdro glemte poster som hun som gammel sladderkjerring visste om , eller poster som revisjonen
199
ville overse med vilje for ikke å gjøre aktverdige sambygdinger mén . Den pokkers Oline ! Og hun låstet heller ikke nu Gammel- Sivert seiv , han hadde såvisst testamentert av et godt hjerte og der ville ha blitt rundelig efter ham , men de to menn av herredsstyret som greide med saken hadde snytt henne . Men engang skal alt komme for den allvidendes ører ! sa Oline truende .
Forunderlig , hun så intet latterlig i at hun var blitt nevnt i testamentet , det var tross alt en ære , ingen av hennes gelikere var nevnt der !
Folkene på Sellanraa tok ulykken med tål , de var nu heller ikke helt uforberedt . Inger kunne riktignok ikke forstå det : han Sivert bror som all sin dag var så rik ! sa hun . - Han kunne ha stått en rank og rik mann innfor lammet og tronen , men de har røvet han ! sa Oline . - Isak stod ferdig til å gå nedover marken og Oline sa : Det var skrot du skulle bort , Isak , så får jeg ikke se slåmaskinen . Du har jo fått slåmaskin , er det ikke så ? - Jo . - Ja det snakker de på . Og at hun slår fortere enn som hundre ljåer . Og hva ikke du får , Isak , for din middel og ditt gull ! Presten hos oss har fått en ny plog med to skaft på , men hva er presten imot deg , det skulle jeg si oppi hans åpne ansikt . - Han Sivert vil slå med maskinen til deg , han er nu meget bedre enn som jeg , sa Isak og gikk .
Isak gikk . Det er auksjon på Breidablik just ved nontid og han skal dit , det blir bare såvidt han rekker frem . Ikke så at Isak tenker på å kjøpe nybygget mere , men auksjonen er nu den første auksjon i marken , det er så sin sak å utebli fra den .
Da han kommer så langt ned som til Maaneland og ser Barbro vil han bare hilse og gå forbi , men Barbro taler til ham og spør om han skal nedover . - Ja , svarer han og vil atter gå . Det er hennes barndomshjem som skal selges , derfor svarer han så kort . - Skal du på auksjonen ? spør hun . - På auksjonen ? Nå , jeg går nu bare nedover . Hvor du har han Aksel ? - Han Aksel ,
200
nei han vet ikke jeg av . Han er gått på auksjonen . Han skal vel snike seg til godkjøp på et eller annet han også .
Hvor tykk Barbro var , og hvor bisk hun var , rasende !
Auksjonen er begynt , han hører lensmannens opprop og ser mange folk . Da han kommer nærmere kjenner han ikke alle , det er somme utenbygds , men Brede vimser om i sin beste stas og er livlig og pratsom : Goddag , Isak ! Nå , du vil vise meg den akt og ære at du vil møte på auksjonen min ? Det skal du ha takk for . Vi har vært naboer og gode venner i mange år og aldri har det vært et ondt ord mellom oss ! Brede blir rørt . Det er jo underlig å tenke på å forlate et sted som jeg har levet på og strevet på og fått kjært ; men hva råd er det med det når at det er så beskikket . - Det kan bli meget bedre for deg herefter , trøster Isak . - Ja , vet du , svarer Brede og griper til , det tror jeg også . Jeg angrer ikke på det , aldri det slag . Jeg har ikke spunnet silke her i marken , det må vel bli bedre herefter , barna blir større og flagrer ut av reiret - jaja , kona lager seg til med en til , men allikevel ! Og plutselig sier Brede kort og godt : Jeg har sagt ifra meg telegrafen . - Hva ? spør Isak . - Jeg har sagt ifra meg telegrafen . - Har du sagt ifra deg telegrafen ? - Fra nyttår . Hva skulle jeg med han ! Og dersom at jeg var på fortjeneste og var med lensmannen eller doktoren i skyss så skulle telegrafen gå først og fremst ? Nei det skal ikke eksisterest ! Det kan den gjøre som har god tid : at han renner efter telegraflinjen over berg og dal for liten eller ingen betaling , det blir ikke han Brede ! Og så forresten så ble jeg uklar med bestyrelsen som er over meg igjen .
Lensmannen vedblir å nevne budene på nybygget , det er nu kommet opp i de få hundre kroner som det menes verdt , derfor bys det bare fem og ti kroner av gangen . - Jeg mener det er han Aksel som byr ! sier Brede plutselig og iler nysgjerrig over til ham : Skal du ha gården min ? Har ikke du stor nok gård ? - Jeg byr for en annen mann , svarer Aksel litt vikende . - Nå , jaja det
201
er ikke meg imot , det er ikke så å forstå . - Lensmannen hever hammeren , et nytt bud faller , et hundre kroner med én gang , ingen går høyere , lensmannen nevner budet noen ganger , venter en stund med hammeren iværet og slår .
Hvem bydde ?
Aksel Strøm . For en annen mann .
Lensmannen fører inn i protokollen : Aksel Strøm pr. kommisjon .
Hvem er det du kjøper for ? spør Brede . Ja ikke så at det skjeller meg , men .
Men nu stikker noen herrer hodene sammen ved lensmannens bord , der sitter en representant for banken , handelsmannen er møtt ved sin betjent , noe er kommet på , kreditorene er ikke dekket . Brede blir kalt til , og Brede , lett og sorgløs , nikker bare at javel han er enig , men hvem kunne ha trodd at det ikke ble mere for gården ! sier han . Og plutselig forkynner han høyt til alle : Efterdi at vi nu har auksjon korsom er og at jeg har brydd lensmannen hit så vil jeg seige det jeg har her : Kjerren , dyrene mine , en greip , slipestenen , jeg får ikke bruk for det mere , jeg selger rubb og stubb !
Små bud . Bredes kone , lett og sorgløs hun også , skjønt med en uhyre mave , er imens begynt å seige kaffe ved et bord , hun finner det trøysomt å være handelsmann , hun smiler , og da Brede seiv kommer og får kaffe forlanger hun for spøk betaling av ham også . Brede tar virkelig opp sin slunkne pung og betaler . Se bare på kona ! sier han til forsamlingen , hun er om seg ! sier han .
Kjerren er ikke stort verd , den har stått formeget ute under åpen himmel , men Aksel legger på hele fem kroner tilslutt og får kjerren også . Så kjøper ikke Aksel mere ; men alle forundrer seg over at den forsiktige mann kjøpte så meget .
Nu var det dyrene . De stod inne idag for å være forhånden .
202
Hva skulle Brede med dyr når han ikke lenger hadde mark til dem ! Han hadde ikke kyr . Han hadde begynt sitt jordbruk med to geiter , nu stod han på fire . Så hadde han dessuten seks sauer . Han hadde ikke hest .
Isak kjøpte en viss sau med flate ører . Da barna til Brede kom leiendes ut med denne sau fra fjøset begynte han straks å by på den , det vakte oppmerksomhet , Isak på Sellanraa var jo en rik og aktet mann og heller ikke trengte han mere sau enn han alt hadde . Bredes kone holder et øyeblikk inne med sitt kaffesalg og sier : Ja den sauen kan du gjerne kjøpe , Isak , hun er gammel , men hun har to og tre lam hvert eneste år . - Ja jeg vet det , svarte Isak og så på henne , jeg kjenner sauen .
Han blir sammen med Aksel Strøm på hjemveien og leier sin sau i bånd . Aksel er fåmælt og synes naget av noe , hva det nu kunne være . Han har ikke noen ytre årsak til å være nedslått , tenker vel Isak , avlingen hans står pent , han har fått inn det meste av foret alt og han er begynt å lafte på stuehuset . Det går som det skal gå hos Aksel Strøm , litt sent , men sikkert . Nu har han fått hest .
Du ble kjøper av stedet hans Brede , sa Isak , skal du bruke det ? - Nei jeg skal ikke bruke det . Jeg kjøpte det for en annen . - Nå . - Hva du synes , gav jeg formeget ? - Anei . Der er gode myrer når at de blir oppdyrket . - Jeg kjøpte det til en bror jeg har på Helgeland . - Nå . - Men så tenkte jeg så halvveis at jeg kanskje kunne bytte med han . - Bytte med han , vil du det ? - Om at ho Barbro heller skulle ville være dernede . - Minders så , sa Isak .
De går et godt stykke i taushet . Aksel sier : De er så efter meg om å ta telegrafen . - Telegrafen ? Nå . Ja jeg hørte han Brede har sagt han ifra seg . - Nå , svarer Aksel og smiler , det er nu ikke nett akkurat så , men det er han Brede som er blitt oppsagt .
Jaja , sier Isak og unnskylder Brede litt , det kan kastes megen
203
tid bort på telegrafen . - De sa han opp til nyttår , om han skulle ville forbedre seg . - Nå . - Du synes ikke jeg skal overta den posten ? - Isak tenkte lenge og svarte : Jaja , det er nu de pengene , men . - De vil legge på til meg . - Hvormeget ? - Det dobbelte .
Det dobbelte ? Ja da mener jeg du må tenke så smått på det . Men de har gjort strekningen noe lenger . Nei jeg vet ikke hva
jeg skal gjøre ; men her er nu mindre å seige av skogen enn som det var hos deg og jeg må kjøpe mere redskap enn den lille jeg har . Penger og kontanter trenges til enhver tid og jeg har ikke fått budråtten så stor at jeg kan seige av han . Jeg mener jeg må prøve et år med telegrafen for som først .... Det fait ingen av dem inn at Brede kunne forbedre seg og beholde posten .
Da de kommer til Maaneland er også Olme kommet dit på sin nedtur , ja Oline er merkelig , hun kryper fet og rund som en makk og er over de sytti år , men hun kommer frem . Hun sitter og drikker kaffe i gammen , men da hun blir mennene var , må alt vike og hun stiger ut : Goddag , Aksel , og velkommen fra auksjonen ! Du fortryter vel ikke på at jeg ser innom deg og ho Barbro ? Og du baler og bygger storstue og blir mere og mere mektig ! Har du kjøpt deg sau , Isak ? - Ja , svarer Isak , kjenner du henne ? - Om jeg kjenner henne ? Nei . - Hun har disse flate ørene som du ser . - Flate ører , hvorledes ? Ja enn så ? Hva det var jeg skulle sagt , hvem fikk gården hans Brede ? Jeg sa nettopp til ho Barbro at hvem skal nu bli naboen din dernede ? sa jeg . Ho Barbro stakkar sitter bare og gråter , som ventende er ; men den allmektige har beskikket henne et annet hjem her på Maaneland ! Flate ører - jeg har sett mangen sau i mine dager med flate ører . Og det var sant , Isak , at den maskinen din det var nesten mere enn som at mine gamle øyne kunne fatte . Og hva hun koster det vil jeg ikke engang spørre om , for jeg kan ikke telle det . Har du sett henne , Aksel , så skjønner du hva jeg mener , det var som jeg så Elias sin ildvogn , forlate min synd ....
204
Da høyet var i hus begynte Eleseus å ruste seg til sin atterferd til byen . Han hadde skrevet til ingeniøren at nu kom han , men fått det merkelige svar at tidene var blitt dårlige , de krevet innskrenkninger , ingeniøren måtte oppheve hans post og fra nu av skrive alt seiv .
Det var som pokker ! Men hva skulle i grunnen en distriktsingeniør med kontorhjelp ? Dengang han tok smågutten Eleseus hjemmefra ville han vel bare vise seg som stor mann i marken , og om han fødde og kledde ham til over konfirmasjonen så hadde han meget riktig litt skrivehjelp igjen for det . Nu var gutten blitt voksen , det hadde endret alt.
Men , skrev ingeniøren , kommer du tilbake så vil jeg gjøre alt for å få deg inn på et annet kontor , skjønt det kanskje vil falle vanskelig , her er så overflødig mange unge som går den vei . Vennlig hilsen .
Visst ville Eleseus tilbake til byen , var det å tvile på ? Skulle han kaste seg bort ? Han ville jo frem i verden ! Og Eleseus sa ikke noe til dem derhjemme om den forandrede situasjon , det var til intet , og forresten så var han litt slapp , altså tidde han . Livet på Sellanraa virket på ham igjen , det var et uberømt og dagligdags liv , men det var rolig og sløvende , det virket til drøm , han hadde ingen å skape seg til for , han behøvet ikke å speile seg . Hans byopphold hadde spaltet ham og gjort ham finere enn de andre , gjort ham svakere , han begynte i grunnen å føle seg hjemløs alle steder . At han tok på å like lukten av reinfann igjen - la gå ! Men det var ikke noen mening i for en bondegutt å stå og høre på at moren og pikene melket dyrene om kvelden og så falle i følgende tanker : de melker , hør nu vel efter , det er nesten omentrent forunderlig å høre på , et slags sang i bare eneste striper , forskjellig fra hornmusikken i byen og Frelsesarmeen og dampskipsfløyten . Striper ned i et spann ....
205
De hadde det ikke meget med å vise sine følelser på Sellanraa og Eleseus kviet seg for det øyeblikk da han skulle ta avskjed . Nu var han godt utrustet , han skulle atter få en ny vev til undertøy med seg og faren hadde overdratt til mellommann å levere Eleseus noen penger idet han gikk ut av døren . Penger - kunne Isak virkelig avse penger ? Det skulle ikke anderledes gå , Inger ymtet jo at det vel skjedde for siste gang . Eleseus skulle med det første begynne å stige og komme frem seiv . - Nå , sa Isak .
- Stemningen ble høytidelig , hjemmet ble stille , de hadde allesammen fått et kokt egg hver til siste måltid og Sivert stod alt utenfor ferdig til å være med nedover marken og bære . Eleseus kunne begynne .
Han begynte med Leopoldine . Ja hun sa farvel tilbake og greide det godt . Likeens tausen Jensine som satt og kardet ull , hun svarte farvel ; men de glodde forbannet på ham begge pikene bare fordi han kanskje var litt rødrandet om øynene . Han rakte hånden til sin mor , og hun gråt naturligvis bent ut og brydde seg fan om at han var en motstander av gråt . Du må leve så vel ! hikstet hun . Faren ble det verst med , absolutt , å av alle grunner : han var så slitt og uendelig trofast , hadde båret barna på armen , fortalt dem om måser og andre fugler og dyr og markens undere , det var ikke lenge siden , noen år .... Faren står ved glassvinduet , så snur han seg plutselig rundt , griper sønnens hånd og sier fort og ergerlig : Jaja farvel ! Jeg ser nyhesten har slitt seg dernede ! Og ut svinger han og renner avsted . A men han hadde jo seiv lurt seg til å løse nyhesten for litt siden , og det skjønte skøyeren Sivert meget godt der han stod utenfor og så efter faren og smilte . Og forresten så gikk jo hesten på håen .
Så var Eleseus ferdig .
Så kom moren efter ham ut på dørhellen og hikstet mere og sa at Gud være med deg ! og leverte ham noe - dette her - og
206
du skal ikke takke han , det vil han ikke . Glem nu ikke å skrive flittig . -
To hundre kroner .
Eleseus så nedover : Faren strevet uhyre med å få banket en tjorpål ned i jorden , det syntes ikke å ville lykkes ham enda det var på bløte engen .
Brødrene gikk inn i marken , de kom til Maaneland og Barbro stod på dørhellen og bad dem til seg : Skal du reise igjen nu , Eleseus ? Nei så må du komme inn og få en kopp kaffe om ikke annet ! De går inn i gammen og Eleseus er ikke mere så tilredt av kjærlighet og vil springe ut av vinduet og ta gift , nei han legger sin lyse vårfrakk over sine knær og sørger for at sølvskiltet vender opp , derpå stryker han sitt hår med lommetørkleet og derpå sier han aldeles fint : Et klassisk vær vi har !
Barbro er heller ikke borte , hun spiller med sølvring på én hånd og gullring på en annen - jo der hadde hun sannelig fått gullringen også - og hun har et forkle på som rekker fra halsen til føttene , så det er likesom ikke hun som er tykk , hvem det nu ellers er . Og da hun får kaffen ferdig og gjestene drikker syr hun først litt på en hvit duk og hekler derpå litt på en krave og driver flere jomfruelige sysler . Barbro er ikke brydd av besøket og det er godt , tonen blir naturlig derved , Eleseus kan være på overflaten igjen ung og fjasende .
Hvor du har gjort av han Aksel ? spør Sivert . - Enkvar sted ’ n , et eller annet sted , svarer hun og retter seg . Ja nu kommer du vel aldri mere hjem til marken ? spør hun Eleseus . - Det er vel høyst usannsynlig , svarer han . - For her er ikke sted for den som er vant til byen . Jeg var tilfreds jeg kunne slå lag med deg .
- Nå , det mener du nu ikke ? - Mener jeg det ikke ? Jeg har smakt hvorledes at det er å være i by og hvorledes at det er å være i bygd , for jeg har vært i større by enn som du ; så skulle jeg ikke vantrives her ? - Jo det mente jeg ikke , du som har vært i selve
207
Bergen ! skyndte han seg å si , det var da svært hvor utålsom hun var ! - Det vet jeg visst at hadde jeg ikke avisen å lese i så for jeg min vei straks , sa hun . - Enn han Aksel da og siden altsammen , det var det jeg mente ? - Ja han Aksel det ble nu ikke min sak . Enn du seiv , har du kanskje ikke noen som venter på deg i byen ? - Nu kunne ikke Eleseus la være å skape seg noe til og lukke øynene og smelte det på tungen at han muligens aldeles riktig hadde noen som ventet på ham i byen . A men han kunne ha utnyttet dette helt anderledes hvis ikke Sivert hadde sittet der , nu måtte han bare svare : Du tøver ! - Nå , sa hun støtt , og det var da i det hele tatt skammelig så gretten hun var : Tøver , sa hun . Ja du kan ikke vente mere av folk her på Maaneland , vi er ikke så storveies . -
Eleseus gav henne forresten pokker , hun var blitt godt grimet i ansiktet og hennes tilstand var endelig gått opp også for hans barneøyne . - Kan du ikke spille litt på gitaren ? sa han .
- Nei , svarte hun kort . Hva det var jeg skulle sagt , Sivert : kan du ikke komme og hjelpe han Aksel med å lafte på nystuen i noen dager ? Enn om at du begynte imorgen når at du kommer tilbake fra bygden ? - Sivert tenkte på det : Ja . Men jeg har ikke klær til det . - Jeg skal renne hjem efter hverdagsklærne dine i kveld så du har dem her når du kommer . - Ja , sa Sivert , minders så . - Barbro ble overflødig ivrig : Du måtte ha villet det ! Det er nu så at sommeren går og stuen skulle vært oppe og tekket før høstvæten . Han Aksel har villet bedt deg mange ganger , men han kommer seg ikke til . Nei du måtte ha villet gjort oss den velgjerningen ! - Den hjelpen jeg kan gjøre skal jeg gjøre , sa Sivert .
Det var avgjort .
Men nu er det sannelig Eleseus sin tur å bli støtt . Han skjønner nok at det er dyktig gjort av Barbro å være om seg på sine egne og Aksels vegne og skaffe hjelp til byggingen og berge til
208
hus , men det er litt for åpenlyst , hun er ikke kone på gården enda og det er ingen evighet siden han seiv hadde kysset henne , dette menneske . Fantes det ikke skam i henne ! - Jo , sier han derfor plutselig , jeg skal komme igjen og være fadder hos deg .
- Hun gav ham et blikk og svarte forarget : Fadder ? Du snakker om å tøve ! Og såforresten så ska ] jeg sende bud på deg når at jeg blir opprådd for fadder . - Hva kunne Eleseus annet gjøre enn le skamfull og ønske seg ut av gammen ! - Takk for kaffen ! sa Sivert . - Ja takk for kaffen ! sa Eleseus også , men han reiste seg ikke og ikke bukket han heller , det skulle pokker , og hun var et nøste av sinne , et eiter .
La meg se ! sa Barbro . Ja de kontoristene som jeg var hos de hadde også sølvplater i frakkene sine , meget større sølvplater , sa hun . Jaja så kommer du innom og ligger her i natt , Sivert ? Jeg skal hente klærne dine .
Det var avskjeden .
Brødrene gikk igjen . Eleseus gav henne altså pokker og hadde enda to digre pengesedler i brystlommen ! Brødrene aktet seg vel for å komme inn på noen slags sørgmodige emner , på farens rare farvel og morens gråt , de gjorde en omvei forbi Breidablik for å slippe å bli heftet og spøkte muntert med dette snyteri . Men da de kom så langt ned at de kunne se bygden og Sivert skulle snu ble de litt umandige begge to. Sivert kom til å si : Det er nu ikke fritt for at det kanskje blir langsomt efter deg !
- Da begynte Eleseus å plystre og å undersøke sine sko og få en flis i fingeren og lete efter noe i lommene , noen papirer , sa han , sett på maken ! A men det hadde nok allikevel gått ille hvis ikke Sivert hadde reddet dem : Sisten ! ropte han og gav broren et rapp og sprang vekk . Det hjalp , de sendte hverandre noen farvelord mere langveis fra og tok hver sin vei .
Skjebne eller slump . Eleseus vendte på tross av alt tilbake til byen til en post som han ikke lenger hadde , men ved samme
209
særlige høve fikk Aksel Strøm en mann i arbeide . De begynte å legge stuen opp den 21. august og ti dager senere var den under tak . A det var ikke større stuen og bare noen få omfar i høyden , bare såvidt det var trehus og ikke gamme , men såvidt at dyrene ville få et herlig fjøs til vinteren i det som hittil hadde vært menneskenes hus .
II
den 3. september ble Barbro borte . Helt borte var hun nu ikke , men hun var ikke ved husene .
Aksel stod og snekret det beste han kunne , han strevet med å få et glassvindu og en dør satt inn i nystuen , så han var meget opptatt ; men da det lidde over høgstdags og han enda ikke hadde fått matbud gikk han inn i gammen . Ingen der . Han fant seg seiv noe mat og så seg om mens han spiste , alle Barbros klær hang der , hun var bare ute et eller annet sted . Han gikk tilbake til sitt arbeide i nystuen og drev på en stund til , så kikket han inn i gammen igjen - nei ingen der . Hun måtte være blitt liggende et sted . Han går ut og leter .
Barbro ! kaller han . Nei . Han leter omkring husene , går over til noen busker i kanten av jordet , leter lenge , kanskje en time , kaller - nei . Han finner henne godt avsides , hun ligger på jorden skjult av busker , bekken løper forbi hennes føtter , hun er barhodet og barbent , dertil dyvåt helt opp i ryggen .
Ligger du her ? sier han . Hvorfor svarte du ikke ? - Jeg kunne ikke , hvisket hun og var nesten målløst hes . - Hva - har du vært i vannet ? - Ja . Jeg glidde . A ! - Er du ussel ? - Ja . Det er over . - Er det over ? sier han . - Ja . Nu må du hjelpe meg hjem . - Hvor er - ? - Hva ? - Var det ikke barn ? - Nei . Det var dødt . - Var det dødt ? - Ja .
210
Aksel er sen og uten fremferd , han står der . - Hvor det er ? spør han .
Det gjør du ikke å vite , svarer hun . Hjelp meg hjem . Det var dødt . Jeg kan gå seiv når at du letter meg ørlite under armen .
Aksel bærer henne hjem og setter henne på en stol . Vannet rant av henne . - Var det dødt ? spør han . - Det hører du vel , svarer hun . - Hvor du har det ? - Skal du lukte på det ? Har du funnet deg mat mens jeg var borte ? - Men hva du skulle attmed bekken ? - Hva jeg skulle attmed bekken ? Jeg skulle finne ener . - Ener ? - Til kjørlene . - Det er ingen ener der , sier han .
- Du skal bare gå og arbeide ! advarer hun hest og utålmodig . Hva jeg skulle attmed bekken ? Jeg skulle finne meg soplimeris . Har du spist , spør jeg ? - Spist ? gjentar han . Er du meget ussel ? - Anei . - Jeg mener jeg må få doktoren til deg . - Du kan bare prøve ! svarer hun og reiser seg og begynner å finne seg tørre klær til skifte . Har du ikke annet å kaste penger bort til !
Aksel går tilbake til sitt arbeide og han får ikke stort utrettet , men han dunker litt og høvler litt så hun skal høre ham ; tilslutt kiler han vinduet og dytter det med mose .
Om kvelden er ikke Barbro videre på maten , men hun går og pusler og er i fjøset og melker og stiger bare litt forsiktigere enn ellers over dørstokkene . Hun gikk tilsengs i høyhuset som hun pleiet og de to gangene Aksel så til henne om natten sov hun fast . Hun hadde en god natt .
Morgningen efter var hun nesten som ellers , bare hes inntil stumhet og med en lang strømpe reivet om halsen . De kunne ikke tale med hverandre . Dagene gikk og episoden ble gammel , andre ting trådte i forgrunnen . Nystuen skulle egentlig stå og sige i laftene og bli tett og trekkfri , men det var det ikke tid til , den måtte gjøres brukbar straks og det nye fjøs innredes . Da det var gjort og flytningen over tok de opp poteten og da den var oppe skar de kornet . Livet var det almindelige .
211
Men av mange små og større ting skjønte Aksel at stillingen var blitt løsere , Barbro fant seg ikke mere hjemme på Maaneland enn en annen taus ville ha gjort , heller ikke mere bundet , hans tak i henne hadde raknet da barnet døde . Han hadde tenkt så stort at bare vent til barnet kommer ! Men barnet kom og gikk . Tilsist strøk Barbro endog av seg fingerringene og brukte ingen av dem . - Hva det skal bety ? spurte han . - Hva det skal bety ? svarte hun og kastet med nakken . -
Men det kunne ikke godt bety annet enn treskhet og svik fra hennes side .
Nu hadde han funnet det lille lik ved bekken . Ikke så at han hadde lett videre efter det , han visste jo nesten på en prikk hvor det måtte være , men han lot det sløvt bero . Tilfellet ville da at han ikke skulle glemme det helt bort : det begynte å stå fugl over stedet , skrikende skjur og kråke , men en tid efter også et ørnepar i svimlende høyde . Det var som opprinnelig bare en enkelt skjur hadde sett noe bli henlagt der og så ikke hadde kunnet tie med det som et menneske , men var begynt å skravle . Så våknet jo også Aksel av sin likegyldighet og ventet på en høvelig stund til å snike seg ditbort . Han fant det under mose og kvist og et par stenheller , i en klut , en stor fille . Med nyfikenhet og gru åpnet han litt på kledet - øynene lukket , mørkt hår , gutt , benene overkors , mere så han ikke . Kluten hadde vært våt , men var begynt å tørkes , det hele så ut som en halvt oppvridd bundel efter vask .
Aksel kunne ikke la det ligge slik i dagen , innerst inne var han vel også redd for seg seiv og sitt sted , han løp hjem efter spade og gjorde graven dyp , men da det var så nær bekken at det kom vann sigende inn måtte han flytte graven høyere opp i bakken . Under dette svant hans frykt for at Barbro skulle komme på ham og finne ham her , han ble oppriktig morsk og trossig , hun kunne gjerne komme , så skulle hun få værså-
212
god svøpe liket pent og ordentlig inn efter seg , enten det nu hadde vært dødfødt eller ei ! Han skjønte godt hva han hadde tapt ved dette barns død , at han hadde utsikt til å bli hjelpeløs på sitt nybygg igjen , og det nu da buskapen var blitt mere enn tredobbelt så stor . Værsågod , det var ikke formeget om hun kom ! Men Barbro - det kan gjerne være at hun hadde oppdaget hva han var i lag med , hun kom iallfall ikke , han måtte seiv svøpe liket på beste måte og flytte det til den nye grav . Øverst la han gresstorven på igjen som før og skjulte alt , det var nu intet annet synlig efter ham enn en liten grønn haug blant buskene .
Han møtte Barbro på tunet da han kom hjem . - Hvor du har vært ? spurte hun . - Bitterheten var vel gått av ham , han svarte bare : Ingen steder . Hvor har du seiv vært ? - Å men Barbro tok kanskje et varsel av uttrykket i hans ansikt , hun gikk inn uten å si mere .
Han gikk efter .
Hvorledes er det , sa han og spurte bent frem , hva skal det bety at du ikke lenger bruker fingerringene dine ? - Kanskje fant hun det rådeligst å gi litt efter , hun lo og svarte : Du er så morsk at jeg må le ! Men når du vil at jeg skal slite på ringene til hverdags så skal jeg gjøre det ! Dermed fant hun dem frem og satte dem på .
Men nu så hun vel at hans ansikt ble dumt og tilfredsstilt , hun spurte dristig : Er det mere du har imot meg for ? - Jeg har ikke imot deg , svarte han . Og du skal bare være som du var før , hele tiden før , da du kom hit . Det er det jeg mener . - Det er nu ikke så lett å være likeens jamt og samt . - Han vedble : Da jeg kjøpte stedet efter far din så var det om at du heller ville være dernede , så kunne vi flytte dit . Hva du tror om det ? - Ho , der hadde han tapt , å nu var han redd for å miste sin kvinnfolkhjelp og bli opprådd med dyrene og husstellet igjen , det skjønte hun
213
godt : Ja det har du sagt før , svarte hun avvisende . - Ja . Men jeg har ikke fått noe svar . - Svar ? sa hun . Jeg tåler ikke å høre det mere !
Aksel syntes vel han hadde strakt seg langt : han hadde latt familien Brede bli boende på Breidablik , og enda han hadde kjøpt den vesle avlingen da han kjøpte stedet hadde han bare kjørt noen få lass høy i hus dernede og overlatt poteten til familien . Det var en stor urimelighet av Barbro å slå seg vrang nu , men hun aget seg ikke , hun spurte som dypt krenket : Skulle vi flytte til Breidablik og gjøre alle mine folk husville ! -
Hørte han rett ? Han satt først med åpen munn , så begynte han å smatte som om han laget seg til et større svar , det ble til ingenting , han spurte : Skal de ikke til bygden ? - Det vet jeg ikke , svarte hun . Har du kanskje leiet til dem i bygden ? -
Aksel ville fremdeles ikke gå i rette med henne , men han kunne ikke tie med at hun forundret ham noe , forundret ham ubetydelig : Du blir mere og mere forherdet og tversfor , sa han , men du mener ikke noe med det , sa han . - Jeg mener alt jeg sier , svarte hun . Og hvorfor kunne ikke heller folket mitt ha fått komme hit , kan du fortelle meg det ? Så kunne jeg hatt noen hjelp av ho mor . Men du tror ikke jeg har så meget å gjøre at jeg trenger hjelp . -
I dette var naturligvis noe rett , men også meget urimelig ; familien Brede hadde da måttet bo i gammen og Aksel ville ha blitt like opprådd med dyrene . Hvor ville hun hen , og eiet hun ikke vett og forstand ! - Jeg skal si deg ett , sa han , du skal heller få taus til hjelp ! - Imot vinteren når at det er mindre å gjøre ? Nei . Jeg kunne ha fått taus da jeg trengte henne . -
Hun hadde atter rett i noe : da hun gikk her og var tykk og syk kunne tausen ha kommet ! Men så var det jo at Barbro aldeles ikke ble liggende tilbake i sitt arbeide , hun var i grunnen like rapp og dyktig , hun gjorde det som skulle gjøres og ordet aldri
214
om en taus . Men hun skulle hatt en . - Ja så forstår jeg det ikke , sa han motløs .
Taushet .
Barbro spurte : Hva det er jeg hører , skal du ha telegrafen efter han far ? - Hvorledes ? Hvem som har sagt det ? - De snakker på det . - Ja , sa Aksel , det er ikke umulig . - Nå . - Ja hva du spør for ? - Jeg spør for det , svarte Barbro , at du har tatt hus og hjem ifra han far og nu tar du levebrødet .
Taushet .
Å men nu ville vel ikke Aksel strekke seg lenger : Jeg skal si deg akkurat én ting , ropte han , at du er ikke verd alt det jeg gjør for deg og dine !
Nå , sa Barbro .
Nei ! sa han og slo neven i bordet . Dermed reiste han seg .
Du skal ikke tro at du skremmer meg ! pep hun med ynkelig mål og flyttet seg nærmere veggen .
Skremme deg ! hermet han og blåste foraktelig . Men nu er det alvor og jeg vil vite hvorledes at det er med barnet . Har du kjøvd det ?
Kjøvd det ?
Ja . Det har vært i vann .
Nå , sa hun , du har sett det ? Du har vært og - luktet på det , ville hun ha sagt , men torde det ikke , han var kanskje ikke til å spøke med just nu . Du har vært og sett ?
Jeg så at det har vært i vann .
Ja , sa hun , det kunne du gjerne se . Det ble født i vann , jeg kom meg ikke opp igjen , jeg glidde .
Nå , du glidde .
Ja . Og i det samme kom barnet .
Nå , sa han . Men du tok med deg en klut hjemmefra , var det på vonen om at du skulle komme til å gli ?
Klut ? gjentok hun .
215
En stor hvit fille , en av mine skjorter som du hadde klippet tvers av .
Ja , sa Barbro , den fillen tok jeg med til å bære eneren i .
Eneren ?
Ja eneren . Har jeg ikke fortalt deg at jeg gikk efter ener ?
Jo . Eller efter soplimeris .
Jaja det blir det samme hva det var ....
Men endog efter et såvidt sterkt sammenstøt ble det godt igjen mellom dem , det vil si nei ikke godt , men tålelig , Barbro viste seg klok og mere føyelig , hun været fare . Men under slike forhold ble jo livet på Maaneland enda mere tvungent og ulevelig , uten tillit , uten glede , alltid på vakt . Det gikk bare en dag isenn , men sålenge det i det hele tatt gikk måtte Aksel være tilfreds . Han hadde nu engang fått denne pike til seg og trengte henne og hadde vært kjærest med henne og bundet sitt liv til henne , det var ikke noen lett sak å omgjøre seg seiv og livet . Barbro visste alt som vedkom nybygget : hvor kopper og kar stod ; når kyr og geiter skulle bære ; om vinterforet ble snaut eller rikelig ; at den melk var til ystings og den melk til mat , - en fremmed ville ikke ha greie på noe , og en fremmed var kanskje ikke til å oppdrive .
Å men mangen gang hadde Aksel Strøm hatt den tanke å skifte ut Barbro for en annen taus , hun var stundom et troll var hun og han var nesten redd henne . Seiv i den tid han hadde det uhell å ha hell med seg hos henne kunne han iblant vike tilbake for hennes merkelige grumhet og uhøviske adferd , men hun var pen og hadde søte stunder også og begrov ham godt i sin favn . Det var dengang , nu var det opphørt . Nei takk , han skulle ikke ha opp igjen den elendigheten ! Men det er ikke lett å omgjøre seg seiv og livet : Så la oss gifte oss straks ! sa Aksel og trengte på . - Straks ? svarte hun . Nei jeg får nu først til byen med tennene mine , de er snart bortverket alle ihop .
216
Så måtte det bare vedbli å gå som før , og Barbro fikk ikke egentlig lønn mere , men hun fikk langt over lønnen , og hver gang hun var penger og skillinger begjærendes og fikk dem takket hun også som om det var gaver . Men forresten forstod ikke Aksel hva hun brukte pengene til , hva skulle hun med penger i marken ? Sparte hun sammen ? Men hva i allverden sparte hun sammen til og sparte og sparte hele året igjennom ?
Det var så meget Aksel ikke forstod ; hadde hun ikke fått festering , ja hadde hun ikke fått gullring ? Det var jo også blitt godt mellom dem en lang stund efter denne siste store gave , men i all evighet virket den ikke , langtifra , og han kunne ikke vedbli å kjøpe ringer til henne . Kort og godt : ville ikke Barbro ha ham ? Kvinnfolk var jo rare ! Stod en mann med buskap og et godt nybygg ferdig til henne et annet sted ? Aksel kunne gjerne gå til deny tterlighet å slå i bordet over kvinnfolks dumheter og luner .
Det var så merkelig , intet annet syntes å stå Barbro i hodet enn bylivet og Bergen . Godt . Men hvorfor hadde hun da foretatt reisen nordover igjen , Gud velsigne henne ? Et telegram fra faren ville ikke i og for seg ha flyttet henne en fot , hun måtte ha hatt en annen grunn . Her gikk hun nu utilfredsstilt fra morgen til kveld i år efter år . Alle disse kjørler av tre og ikke av blikk og jern ; gryter istedet for kasseroller ; den evige melking istedet for en spasertur til meieriet ; bondestøvler , gulsåpe , høysekk under hodet ; aldri hornmusikk , aldri mennesker . Her gikk hun ....
De trettet mangen gang efter det store sammenstøt , ho , mangen god gang . Skal vi tie om det , skal vi tale om det ! sa Barbro , og du minnes ikke meget hva du har gjort imot han far , sa hun . - Aksel spurte : Nå , hva har jeg gjort ? - Det vet du vel seiv , svarte hun . Men såforresten så blir nu vel ikke du inspektør allikevel . - Nå . - Nei det tror jeg ikke før jeg ser det . - Du mener jeg har ikke hode til det ? - Det er godt for deg dersom at du har et hode , men ikke leser du og ikke skriver du og du tar aldri din
217
hånd i avisen . - Jeg kan nu både lese og skrive til mitt bruk , sa han , men du er bare et stort kjefthull ! - Der har du den for som først ! sa hun og drev sølvringen på bordet . - Nå , enn den andre ? spurte han efter en stund . - Ja dersom at du vil ta igjen ringene dine så skal du få dem , sa hun og strevet med å få gullringen av .
Jeg estimerer ikke sinnet ditt ! erklærte han og gikk ut . Og naturligvis brukte hun snart begge ringene igjen .
Det stagget henne heller ikke i lengden at han ymtet mistanke til henne for barnets død . Tvertimot , hun blåste og var kaut . Ikke så at hun tilstod noe , men hun sa : Jaja , enn om jeg hadde kjøvd det også ! Du bor nu her i marken og vet ikke om noen ting andre steder ! - Da de engang drøftet dette spørsmål syntes hun å ville få ham til å forstå hvor altfor alvorlig han tok det , seiv tilskrev hun ikke et barnemord mere viktighet enn det fort jente . Hun visste om to piker i Bergen som hadde drept barnet sitt , men den ene hadde fått noen måneders straff fordi hun hadde vært dum og ikke drept det , men lagt det ut til ihjelfrysing , og den andre piken var blitt frikjent . Nei loven han er ikke så umenneskelig streng nu som før , sa Barbro . Og dessforuten så kommer det ikke alltid opp , sa hun . En av pikene som tjente på Bergens Hotell hadde drept to barn , hun var fra Kristiania og gikk både med hatt og fjær . For det siste barnet ble hun satt fast i tre måneder , men det første barnet kom ingenting opp om , fortake Barbro .
Aksel hørte på og ble mere og mere redd henne . Han prøvet å forstå , å skjelne litt i dette mørke , men i grunnen hadde hun rett : han tok det på sin måte for alvorlig . Hun var med all sin banale fordervelse ikke verdt en grundig tanke . Et barnemord var jo for henne uten idé , uten overordentlighet , det var bare all den moralske skittenferdighet og løshet som kunne ventes av en tjenestepike . Det viste seg også i dagene som fulgte : ikke en times eftertanke , hun var jevnt og naturlig den samme som
218
før , uforanderlig full av likegyldig fjas , full av tjenestepike . Jeg må bort med tennene mine , sa hun , og så skulle jeg hatt meg en vampe , sa hun . En vampe var et slags kort kåpe som rakk bare såvidt nedenfor livet , den hadde vært mote i noen år , Barbro ville ha en vampe .
Når hun tok det hele så likefrem hva annet hadde da Aksel å gjøre enn slå seg til ro ? Han hadde heller ikke alltid videre fast mistanke til henne og seiv tilstod hun jo intet , tvertimot , hun hadde gang på gang nektet all skyld uten harme , uten hårdnakkethet , men pokkers selvfølgelig - søm en tjenestepike nekter å ha slått et fat istykker seiv om hun har gjort det . Det gikk et par uker , så ble det allikevel Aksel formeget , han stanset seg seiv en dag midt i stuen og hadde en åpenbaring : Men du store gud , alle hadde jo sett hennes tilstand , at hun var tykk , at hun rugget , men nu var hun tynn igjen , og hvor var barnet ? Enn om alle mennesker kom og lette ? De ville en dag forlange forklaring . Når det altså ikke var noe galt fatt så hadde det vært langt rettere å få liket begravet på kirkegården . Så var det borte fra buskene , borte fra Maaneland -
Nei . Jeg ville bare ha kommet i omstendighet , sa Barbro . De ville ha åpnet barnet og det ville ha blitt forhør . Det kjæret jeg ikke om .
Bare det ikke blir verre siden , sa han .
Barbro spurte vel tilmote : Hva du går og grunder over ? La det ligge i buskene ! Ja hun smilte og spurte : Tror du det kommer efter deg ? Du skal bare ti stille og ikke gå og tøve med det .
Nå , jaja .
Har jeg kjøvd barnet kanskje ? Det kjøvde seg seiv i vannet da jeg fait . Er det ikke makeløst hva du kan finne på ! Og dessforuten så kommer det ikke opp , sa hun .
Det kom nu opp med ho Inger på Sellanraa , har jeg hørt , innvendte Aksel .
219
Barbro tenkte på det : Jeg er like sæl ! sa hun . Loven han er forandret nu , dersom at du leste avisen så fikk du se . Det er så mange som får barn og tyner det og ingen gjør dem noe videre for det ! - Barbro likefrem forklarer ham det og ser stort på tingen , hun hadde ikke for intet vært ute i verden og hørt og sett og lært meget , nu satt hun her og var flinkere enn han . Hun hadde tre hovedargumenter som hun idelig fremholdt : for det første hadde hun ikke gjort det . For det annet var det ikke så farlig om hun hadde gjort det . Men for det tredje ville det ikke komme opp .
Jeg synes alle ting kommer opp , innvendte han .
Hnei , langtifra ! svarte hun . Og om det nu var for å forbløffe ham eller inngyde ham mot , eller om det endog var av forfengelighet , av skryt - hun lot i dette øyeblikk en bombe springe : Jeg har seiv gjort noe som ikke er kommet opp .
Du ? sa han vantro . Hva du har gjort ?
Hva jeg har gjort ? Jeg har drept !
Kanskje hadde hun ikke ment å gå så vidt , nu måtte hun videre , han satt jo der og stirret på henne . A det var ikke stor og ubøyelig frekkhet engang , det var øretuteri , bravade , hun ville være overlegen og vinne i pratet : Tror du meg ikke ? ropte hun . Kan du huske det barneliket på Stadhavet ? Det hadde jeg kastet der !
Hva ? sa han .
Barneliket dengang . Du husker ingenting . Vi leste om det i bladet .
Efter en stund utbrøt han : Du er et galent spetakkels !
Men hans forvirring gav henne vel blod på tann , et slags kunstig kraft , så hun kunne fortelle detaljer : Jeg hadde det med i kisten min - ja det var dødt , det gjorde jeg med det samme det fødtes . Og da vi var kommet på Stadhavet så kastet jeg det ut .
220
Han satt mørk og taus , men hun talte enda : det var nu lenge siden , flere år , det var da hun kom reisende til Maaneland . Så han kunne se at ikke alt kom opp , langtifra . Hva trodde han vel hvis alt kom opp som gjordes av alle folk ! Enn alt det som gifte folk i byene gjorde ? De drepte barna før de fødtes , det var doktorer til det . De ville ikke ha mere enn som ett barn eller i høyden to barn , og så åpnet doktoren ørlite på morslivet . Så Aksel kunne tro at dette var ikke noen stor sak ute i verden .
Aksel spurte : Nå , så har du vel gjort det av med det siste barnet også ?
Hnei ! svarte hunytterst likegyldig . For det slapp jeg , sa hun . Men hun kom enda engang tilbake til at det ville ikke ha vært så farlig . Hun syntes vant til å gå spørsmålet under øynene , derfor var hun blitt så likegyldig . Første gang var det kanskje allikevel litt nifst , bitte litt fremmed for henne å drepe et barn ; men annen gang ? Hun kunne tenke på dåden med et slags historisk følelse ; det var gjort og det gjøres .
Aksel kom ut av stuen med tungt hode . Det sysselsatte ham ikke så sterkt at Barbro hadde drept sitt første barn , det hadde han intet med. Og at hun i det hele tatt hadde hatt dette barn var det ikke så meget å si på , noen uskyldighet var hun ikke og hadde hun ikke utgitt seg for , tvertimot , hun hadde ikke skjult sin kyndighet , men lært ham opp i mangen mørk lek . Godt . Men det siste barn ville han ikke ha mistet , en liten gutt , en hvit skapning tullet inn i en fille . Var hun skyld i dette barns død så hadde hun forurettet ham , forurettet Aksel , slitt et bånd som var verdifullt for ham og som han ikke lenger fikk maken til . Men det kunne jo være at han gjorde henne urett : at hun hadde glidd i bekken og ikke kommet seg opp igjen . Skjønt kluten var der , den halve skjorte som hun hadde tatt med seg . -
Men timene gikk nu også , det ble non og det ble kveld . Og da Aksel var gått tilsengs og hadde stirret lenge nok inn i mør-
221
ket sovnet han og sov til om morgningen . Så kom en ny dag , og efter den dag kom andre dager .
Barbro vedble å være den samme . Hun visste så meget fra verden og behandlet med likegyldighet slike småtterier som var farer og redsler i marken . Det var på en måte trøstefullt , hun var flink for dem begge , sorgløs for dem begge . Forresten gikk hun heller ikke omkring som et farlig menneske . Barbro et uhyre ? Ikke spor . Hun var derimot en pen pike , blåøyd , litt oppneset , letthendt i arbeidet . Hun gikk og var idelig lei og kei av nybygget og av trekjørlene , som trengte så megen skuring , og kanskje lei av hele Aksel og den pokkers bortgjemte tilværelse hun førte , men hun avlivet ingen av dyrene og stod aldri med hevet kniv over ham seiv om natten .
Bare én gang til fait det så at de kom til å tale om barneliket i skogen . Han mente atter at det burde ha vært begravet på kirkegården og kastet jord på , men hun hevdet da som før at hennes fremgangsmåte var god nok . Hvorpå hun sa noe som viste at også hun resonnerte , ho , var gløgg , tenkte utenfor bindingsstikkene , tenkte med en liten ynkelig negerhjerne : Og dersom det kommer opp så skal jeg snakke med lensmannen , jeg har tjent hos han , ho fru Heyerdahl vil hjelpe meg . Det er ikke alle som har det såpass og enda blir de frikjent . Og dessforuten så står han far seg vel med de store og er stevnevidne og altihop .
Aksel rystet bare på hodet .
Det tviler du på ?
Hva du mener far din kan utrette ?
Det vet ikke du ! ropte hun forarget . Minders du har fått han ødelagt da du tok gården og levebrødet ifra han .
Hun hadde visst et slags forestilling om at farens anseelse var blitt nedsatt i det siste og at dette kunne bli til skade for henne seiv . Hva skulle Aksel svare hertil ? Tie . Han var en fredens mann og en arbeidsmann .
III
da det lidde til vinters var Aksel Strøm atter alene menneske på Maaneland , Barbro var reist . Jo det ble enden .
Hennes byferd skulle ikke ta lang tiden , mente hun , og det var ingen Bergens-reise , men hun ville ikke gå her og miste den ene tannen efter den andre og bh seendes ut som en kalv i munnen . - Hva det vil koste ? spurte Aksel . - Kan jeg vite det ! svarte hun . Men det skal iallfall ikke koste deg noe , jeg skal tjene det opp . -
Hun hadde forklart hvorfor det var best at hun gjorde turen just nu : det var bare to kyr å melke , til våren ville de to andre bære og enda alle geitene kjee , onnen ville komme , det ville atter bli arbeide på spreng til ut i juni . - Gjør som du vil , sa Aksel .
Det skulle ikke koste ham noe , slett ikke . Men hun måtte få noen penger , ubetydelig med penger , hun trengte både til reisen og til tannlegen , dessuten trengte hun til en vampe og forskjellige andre ting , men det fikk være hvis han ikke syntes så . - Du har fått bra med penger før , sa han . - Nå , svarte hun . Men de er iallfall gåen . - Har du ikke spart ihop ? - Spart ihop ? Du kan jo komme og lete i kisten min. Jeg sparte ikke ihop i Bergen da jeg hadde meget større lønn . - Jeg har ikke penger til deg , sa han . -
Han hadde ikke stor tro på at hun i det hele tatt kom tilbake fra denne reise og hun hadde trettet ham så lenge ved sin vranghet i alle måter at han begynte å bli like sæl med henne . Noe nevneverdig med penger fikk hun heller ikke fravristet ham nu , men han så gjennom fingre med at hun laget seg til en uhyre niste og han kjørte både henne og kisten hennes ned i bygden til postbåten .
Så var det gjort .
223
Det kunne ha gått å være alene på nybygget igjen , han var vant til det fra før ; men han ble meget bundet for dyrenes skyld og når han måtte være hjemmefra stod de og ble vanrøktet . Handelsmannen hadde rådet ham til å få Oline for vinteren , hun hadde engang vært på Sellanraa i flere år , hun var gammel nu , men rørig og arbeidsom . Ja Oline ble budsendt , men hun var ikke kommet og han hadde intet hørt fra henne .
Mens Aksel venter arbeider han i vedskogen og tresker sin lille kornlo og steller dyrene . Det var ensomt og stille . Nu og da kjørte Sivert på Sellanraa forbi til eller fra bygden , han hadde lass nedover med ved eller skinn eller budrått , men hjem igjen kom han nesten alltid tomreipet , det var så få varer gården Sellanraa trengte å kjøpe .
Nu og da støvet også Brede Olsen forbi Maaneland og i det siste oftere enn før - hva han nu monne støve så flittig for . Det var som om han aktet å gjøre seg umistelig på telegraflinjen i de siste ukene og kanskje få beholde posten . Siden Barbro reiste kom han aldri mere innom hos Aksel , men gikk bent forbi , og dette var nu en litt for dryg stormodighet av ham eftersom han fremdeles holdt til på Breidablik og var ikke flyttet ut . En dag han ville gå forbi uten endog å hilse stanset Aksel ham og spurte når han hadde tenkt å gjøre stedet ledig . - Hvorledes skiltes du fra ho Barbro ? spurte Brede tilbake . - Det ene ord tok det andre : Du sendte henne fra deg uten den minste middel , hun holdt på ikke å komme seg til Bergen på noen måte . - Nå , hun er i Bergen ? - Ja endelig så kom hun dit , skriver hun , men det har hun ikke deg å takke for . - Jeg skal ta og sette deg ut av Breidablik straks , sa Aksel . - Ja dersom at du har villet være så godaktig ! svarte den annen spottende . Men efter nyttår så skal vi sette oss seiv ut , sa han og gikk sin vei .
Nå , Barbro var reist til Bergen , det hadde altså gått som Aksel tenkte . Han sørget ikke over det - sørget ? Langtfra , hun
224
var ikke annet enn et troll ; men like til nu hadde han ikke oppgitt alt håp om at hun kanskje kom tilbake . Pokker forstod det , han var vel allikevel blitt hengende litt for fast ved dette menneske , dette umenneske , hun hadde søte stunder , uforglemmelige stunder , og det var nettopp for å hindre henne i å rømme helt til Bergen han hadde vært så knipen med penger til henne ved avskjeden . Nu var hun allikevel rømt . Her hang enda igjen noen få klesplagg efter henne og en halmhatt med fuglevinge lå igjen i et papir på loftet ; men hun kom ikke efter det . Aja , kanskje sørget han litt . Som en stor spott og hån vedble nu bladet hennes å komme til ham og det ville vel ikke stanse før til nyttår .
Men korsom var , han hadde annet å tenke på , Aksel fikk være en mann .
Til våren skulle han sette opp en skjå i nordveggen av nystuen , han måtte felle tømmeret i vinter og få saget bord . Aksel hadde ingen samlet tømmerskog , men enkeltvis stod de digre furuer flere steder i hans utmark , han valgte å ta dem på veien opp mot Sellanraa så ikke kjøringen til sagen skulle bli for lang .
En morgen forer han da dyrene særlig godt så de kan holde ut tilkvelds , lukker dørene efter seg og går i skogen ; omframt øks og matskreppe bærer han reke med til sneskuflingen . Det er mildt i været , igår var det en svær storm med nedbør , men idag er det opphold . Han følger telegraflinjen hele veien til han kommer frem til stedet , så vrenger han trøyen av og begynner å hugge . Efterhvert som han feller trærne kvister han dem og gjør dem til stokker , så legger han skat og kvist i haug .
Brede Olsen går forbi oppover , så er det vel uorden på linjen siden stormen igår . Kanskje gikk Brede uten ærend , han var blitt så ivrig i tjenesten , ho , han hadde forbedret seg så . Mennene talte ikke til hverandre og hilste ikke .
225
Aksel merker godt at været er begynt å slå om , det blåser mere og mere opp , men han driver bare på . Det er langt over middag og han har ikke spist . Så er det han feller en svær furu som i sitt fall kaster ham til jorden . Hvorledes det gikk til ? Ulykken var ute . En tømmerfuru står og svaier på roten , mennesket vil ha den én vei , stormen en annen , mennesket taper . Det kunne enda ha gått an , men sneen dekket det uføre lende , Aksel trådte galt , trådte ut til siden , og kom med benet ned i en bergklype , han var tilskrevs i berg , med et tømmertre over seg .
Javel . Det kunne enda ha gått an , men han var blitt liggende så utsøkt vrengt , såvidt han kjente med hele lemmer , men forvridd og uten å kunne arbeide seg frem av den store vekt . Efter en stund har han fått den ene hånd fri , den andre ligger han på , han kan ikke rekke øksen . Han ser seg omkring og tenker , som ethvert annet fanget dyr ville ha gjort , ser seg omkring og tenker og arbeider under treet . Brede må vel komme nedover igjen om en tid , tenker han og puster på .
I begynnelsen tar han det lett og er bare ergerlig over å bli bortheftet ved dette tilfelle , dette elendige treff , han er ikke det spor redd for heisen enn si for livet . Riktignok kjenner han at den hånden han ligger på dør bort under ham og at benet i bergklypen blir koldt og visner det også , men det får enda gå an . Brede kommer vel snart .
Brede kom ikke .
Stormen øket , Aksel hadde snefokket like i ansiktet . Se , nu begynner det på kar ! tenker han vel og er enda nokså sorgløs , ja det er som om han blinker til seg seiv gjennom sneen at nu må han være oppmerksom , nu begynner det nemlig på kar ! Efter en lang stund støter han ut et enkelt rop . Det høres vel ikke langt i stormen , men det går oppover linjen , til Brede . Aksel ligger der med aldeles fånyttige tanker : hadde han bare kunnet rekke øksen og kanskje fått hugget seg fri ! Hadde han enda fått hån-
226
den sin opp , den lå imot noe skarpt , en sten , og stenen åt seg sakte og høflig inn i håndbaken . Hadde iallfall den satans stenen vært borte , men ingen har ennu kunnet fortelle et rørende trekk av en sten .
Det lakker og lir , sneen fyker hårdt , Aksel fyker ned , han er så hjelpeløs , sneen legger seg uskyldig og uvitende over hans ansikt , den smelter en stund , så blir ansiktet koldt og sneen smelter ikke mere . Det er nu det begynner på kar !
Så roper han to store rop og lytter .
Nu driver øksen hans ned , han ser bare litt i skaftet . Derborte henger matskreppen hans i et tre , hadde han nu bare nådd den skulle han sannelig ha tatt en bete , noen ypperlig store munnfuller . Og med det samme han er så dristig i sine krav til livet kunne han også ønske seg trøyen sin på , det blir koldt . Han roper et overhendig rop igjen . -
Der står Brede . Han er stanset , han ser bortover til den ropende mann , står bare et sekund og kaster øynene dit som for å finne ut hva som er påførde . - Kan du komme og rekke meg øksen ! roper Aksel litt ynkelig . - Brede tar sine øyne til seg , han skjønner hva som er påførde , og nu ser han tilværs , opp til telegraftråden , og synes å ville begynne å plystre . Var han gal ! - Kom og gi meg øksen , gjentar Aksel høyere , jeg ligger under et tre ! - Brede er så forbedret og ivrig i tjenesten , han ser på telegraftråden og vil idelig plystre . Og legg vel merke til at han kanskje vil plystre muntert og hevngjerrig . - Nå , du vil tyne meg og ikke engang gi meg øksen ! roper Aksel . - Da er det som om Brede må gå litt lenger nedover linjen og se på telegraftråden . Han blir borte i snedrevet .
Nå , jaja . Men nu skulle det være en god himmelstrek av Aksel om han seiv kom seg såpass løs at han rakk øksen . Han spenner maven og brystet opp for å lette den uhyre vekt som holder ham nede , han rører treet , ryster det , men han oppnår bare å
227
få endel mere sne over seg . Efter noen forgjeves tak holder han inne .
Det begynner å mørkne . Brede er gått , men hvor langt kan han være kommet ? Ikke videre langt , Aksel roper igjen og taler med det samme fra leveren : Lar du meg snoft Ugge her , din manndraper ? roper han , har du ikke sjel og salighet kjærere ? Du vet du kunne få en ku for å gi meg en eneste hånds hjelp , men du er en hund , Brede , og du vil tyne meg . Men så skal jeg også melde deg såsant som jeg ligger her , husk på det ! Og kan du ikke komme og gi meg øksen ?
Stille . Aksel arbeider igjen under treet , letter det litt med maven og får det til å dynge ham enda mere ned med sne . Så gir han seg over og sukker , slitt og søvnig blir han også . Dyrene , nu står de i gammen og rauter , de har ikke fått vått eller tørt siden imorges , Barbro gir dem ikke mere , hun rømte , rømte med begge fingerringene også . Det mørkner , javel , det blir kveld og natt , men det kunne enda gå an , men det er koldt , nu iser skjegget , øynene vil også ise igjen på ham , trøyen derborte på treet kunne ha vært god å ha , og er det mulig , hans ene ben kjennes dødt til hoften ? Alt står i Guds faderhånd ! sier han , og det er jo formelig som om han kan tale gudelig når han vil . Det mørkner , javel , han kan dø uten tent lampe ! Han blir så bløt og god , og for å være ydmyk smiler han vennlig og tåpelig til uværet , det er Guds sne , uskyldig sne ! Ja han kan endog la være å melde Brede . -
Han stilner og blir mere og mere søvnig , ja som lam av forgift , han ser så meget hvitt for øynene , skoger og sletter , store vinger , hvite flor , hvite seil , hvitt , hvitt - hva kan det være ? Sludder , han vet godt at det er sne , han ligger i marken , det er ikke noe oppspinn at han er begravet under et tre .
Så roper han på måfå igjen , beljer , der nede i sneen ligger hans veldige og hårete bryst og beljer , det måtte kunne høres
228
helt til gammen , til dyrene , beljer gang på gang . Og er du ikke et svin og et udyr , roper han efter Brede , har du betenkt hva du gjør og lar meg forgå ? Times du ikke å gi meg øksen , spør jeg , og er du et skammelig kreatur eller et menneske ? Men lykke på reisen dersom at det er din akt og mening å gå ifra meg -
Han må ha sovet , han er så stiv og livløs , men øynene er åpne , gjengrodde med is , men åpne , han kan ikke blinke med dem ; har han sovet med åpne øyne ? Kanskje han har bare blundet et minutt eller en time , Gud vet det , men nu står Oline her . Han hører at hun spør : Er du ilive i Kristi blods navn ? Og videre spør hun om at han ligger her , om at han er gal ? Oline står her iallfall .
Ja det er noe værende ved Oline , noe sjakalaktig , hun toner frem når det er uhygge påferde , hun lukter så skarpt . Hvorledes skulle Oline ha kommet frem i livet hvis hun ikke hadde vært om seg og luktet skarpt ? Nu hadde hun altså fått Aksels bud og var kommet med sine sytti år over fjellet for å være hos ham . Lå værfast på Sellanraa igår under stormen , kom til Maaneland idag , fant ingen hjemme , foret dyrene , var smått ute på dørhellen og lydde , melket dyrene tilkvelds , lydde igjen , hun forstod det ikke -
Så hører hun rop og Oline nikker : enten er det han Aksel eller de underjordiske , i begge tilfeller er det verdt å snuse litt , å finne den allmektiges evige visdom i så megen uro i skogen - og meg gjør han ingenting , for jeg er ikke mektig å løse hans skotvinge -
Her står hun .
Øksen ? Oline graver og graver i sneen og finner ikke øksen . Hun ville klare seg uten øks og prøver å lette på treet som det ligger der , men hun er som et lite barn og får bare rystet de ytterste kvister . Hun leter efter øksen igjen , det er mørkt , men hun graver med hender og føtter ; Aksel kan ikke peke , han kan
229
bare si hvor øksen engang lå , men der er den ikke mere . Dersom at det ikke hadde vært så langt til Sellanraa ! sier Aksel . Men nu begynner Oline å lete efter sitt eget hode og Aksel roper til henne at nei der er den ikke . - Neinei , sier Oline , jeg vil nu bare se alle steder ! Og hva er dette ? sier hun . - Jeg mener du fant henne ? spør Aksel . - Ja med den allmektiges bistand ! svarer Oline høyttravende . Men Aksel er ikke meget høy , han innrømmer at han kanskje ikke er aldeles forstandig , han er gått nesten klar . Og hva skulle Aksel med øksen ? Han kunne ikke røre seg , Oline måtte jo hugge ham løs . A Oline hadde hugget med øks før , hadde hugget mere enn en kveldsved i sitt liv .
Aksel kan ikke gå , hans ene ben er dødt til hoften , ryggen er avlage , noen sterke sting får ham til å hyle aparte , i det hele tatt kjenner han seg bare som en levning , noe av ham ligger igjen under treet . Det er så rart , sier han , og jeg forstår det ikke ! Oline forstår det og forklarer det hele med underfulle ord , ja for hun har reddet et menneske fra døden og hun vet det : Den allmektige har brukt henne til et ringe redskap og ikke villet sende noen hærskare . Så ikke Aksel hans vise råd og beslutning ? Og om han hadde villet sende en orm i jorden så hadde han kunnet gjøre det . - Ja det vet jeg nok , sier Aksel , men det er så konstig med meg ! - Konstig ? Han skulle vente ørpitterlite , røre seg , bøye og rette seg , så ja , litt av gangen , hans ledemot var visnet og døde , han skulle få trøyen på og bli varm . Men aldri kom hun til å glemme den Herrens engel som kalte henne ut på dørhellen den siste gangen , og da hørte hun rop fra skogen . Det var som i paradisets dager da de blåste med basuner på Jerikos murer -
Underfullt . Men under denne tale får Aksel tid på seg , han øver sine lemmer igjen og lærer å gå .
De kommer seg så smått hjemover , Oline er fremdeles redningsmann og støtter ham . Det går det dg. Et stykke nede møter de Brede . - Hva det er ? sier Brede , er du ussel ? Skal jeg
230
hjelpe deg ? sier han . - Aksel tier awisende . Han har lovet Gud ikke å hevne seg på Brede og melde ham , men videre er han ikke gått . Og hva skulle Brede på opptur nu igjen ? Hadde han sett at Oline var kommet til Maaneland og forstått at hun ville høre nødropene ? - Nå , det er du , Oline ? sier Brede pratsom . Hvor du fant han ? Under et tre ? Ja er det ikke forunderlig med oss mennesker ! utbryter han , jeg var på telegrafoppsyn og så hørte jeg rop . Den som snudde straks på timen var Brede , jeg ville være til hjelp hvis det trengtes . Og just så var det du , Aksel ! Lå du under et tre ? - Ja det både så og hørte du da du gikk nedover , svarer Aksel , men du gikk meg forbi . - Gud vær meg synder nådig ! roper Oline over såmegen sorthet . - Brede forklarer seg : Ja så deg ? Jeg så deg godt . Men du kunne ha ropt , hvorfor ropte du ikke ? Jeg så deg så utmerket vel , men jeg trodde du lå og hvilte litt . - Du skal bare tie ! advarer Aksel , du ville at jeg skulle bli liggende ! -
Nu forstår Oline at Brede ikke må gripe inn , det vil forringe hennes egen uunnværlighet og gjøre hennes redning mindre absolutt , hun hindrer Brede i å hjelpe til , han får ikke engang bære matskreppen eller øksen . A for øyeblikket er Oline så helt på Aksels side ; når hun kommer til Brede engang siden og sitter med en kopp kaffe vil hun være på hans . - Kan du ikke la meg bære øksen og reken iallfall ? sier Brede . - Nei , svarer Oline i Aksels sted , han vil bære den seiv . - Brede vedblir : Du kunne ha ropt på meg , vi er vel ikke så uvenner at du ikke kan få mål for deg . Ropte du ? Nå . Så skulle du ha ropt høyt , du skal gi deg vett på at det var snestorm . Og dessforuten så kunne du ha vinket med hånden . - Jeg hadde ingen hånd å vinke med , svarer Aksel , du så jeg lå som om jeg var låst ned med lås . - Nei det så jeg ikke . Jeg har aldri hørt så galt ! La meg nu bære børen din , hører du ! - Oline sier : Du skal la han Aksel være i fred . Han er ussel . -
231
Men nu er vel også Aksels hjerne kommet i gang igjen . Han har hørt om gamle Oline før , han skjønner at hun blir både dyr og plagsom for all fremtid hvis hun skal være absolutt alene om å ha reddet hans liv , han vil fordele triumfen litt , Brede får virkelig skreppen og redskapene å bære , ja Aksel lar et ord falle om at det lettet ham , det gjorde godt . Men Oline vil ikke finne seg i det , hun river i skreppen og erklærer at hun og ingen annen skal bære det som bæres skal . Det lure enfold er i strid fra alle sider , Aksel står et øyeblikk uten støtte og Brede må sannelig slippe skreppen og fange ham opp skjønt han ikke vakler mere .
Men så går de videre slik , Brede støtter den svake mann og Oline bærer børen . Hun bærer og bærer , hun er full av ondskap og gnister : hun har fått tilvristet seg den ringeste og groveste part av redningen hjem . Hva djevelen skulle Brede her ! - Du Brede , sier hun , hva det er jeg hører , har de bent tatt og solgt gården din ? - Hvem du spør for ? svarer Brede kjekt . - Spør for ? Jeg visste ikke at du ville ha det hemmelig . - Det var skrot , Oline , du skulle ha møtt opp og bydd på gården . - Jeg ? Du aper med en stakkar ! - Nå , er du ikke blitt rik ? De sier du har arvet skrinet hans Gammel-Sivert , hehehe . - Det gjorde ikke Oline blidere å bli minnet om den feilslagne arv : Ja han Gammel- Sivert han unte meg alt godt , det er ikke å si annet . Men da han var død gjorde de han ren for jordisk gods . Du vet seiv hvorledes det er å bli snoft ren , Brede , og være under annenmanns tak ; men han Gammel-Sivert han har nu store saler og pauluner , og du og jeg , Brede , vi går igjen på jorden for hvermanns fot . - Jeg estimerer deg ikke , sier Brede , og han henvender seg derpå til Aksel : Jeg er glad for at jeg kom så jeg kunne hjelpe deg hjem . Går jeg for fort med deg ? - Nei . -
Men strides med Oline , munnhugges med Oline ? Umulig . Aldri gav hun seg og ingen kunne nå henne i å blande himmel og jord sammen til et eneste rot av vennlighet og ondskap , vås
232
og gift . Nu hører hun at det egentlig er Brede som hjelper Aksel hjem ! - Hva det var jeg skulle sagt , begynner hun : de store herrene som var på Sellanraa den gangen - fikk du vist dem stensekkene dine ? - Dersom at du vil , Aksel , så skal jeg akkurat ta deg på ryggen og bære deg , sier Brede . - Nei , svarer Aksel . Men du skal så visst ha takk ! -
De går og går og det er ikke langt igjen , Oline skjønner at hun må nytte tiden skal hun få utrettet noe : Det hadde nu vært det beste om du hadde berget han Aksel ifra døden , sier hun . Og hvorledes var det Brede , så du hans fordervelse og hørte hans nødsens rop og gikk bent forbi ? - Du skal bare holde munnen din , Oline ! svarer Brede .
Det ville nu også ha vært det makeligste for henne , hun brøytet i sne og bar tungt , hun pustet ; men hun tidde ingenlunde . Hun syntes å ha gjemt en godbit til slutten , å et farlig emne , og skulle hun våge seg inn på det ? - Ho Barbro , sier hun - ja hun er da ikke stroken av , vet jeg ? - Jo , svarer Brede lettsindig . Og så fikk du vinterarbeide for det samme . - Men her ble det godt tak for Oline igjen , hun kunne la forstå hvor hun var en søkt Oline , en attrådd Oline rundt omkring i sin bygd : kunne hun ikke ha vært på to steder , ja for den saks skyld på tre steder ? I prestegården ville de ha hatt henne også . Og hun lot med det samme forstå en ting til som endog Aksel gjerne kunne høre , det skadet ikke : hun var bydd så og så meget for vinteren , dessuten nye sko , ja enda et saufor attpå . Men så visste hun at her på.Maaneland kom hun til en ekstra bra mann som ville lønne henne overflødig , og så ville hun heller hit . Nei det skulle ikke han Brede vør å sørge for , hittil hadde hennes himmelske Fader åpnet dør efter dør for henne og bedt henne inn . Og det så jo nesten ut for at Gud hadde hatt en mening med å sende henne hit til Maaneland , hun hadde frelst et liv ikveld . -
Men nu begynner Aksel å bli så utmattet og hans ben så uan-
233
svarlige under ham . Det er forunderlig , han er hittil blitt dyktigere til å gå efterhvert som varme og liv kom tilbake i hans lemmer , nu trenger han høylig Brede for å holde seg oppe ! Det syntes å begynne da Oline talte om sin lønn , og siden da hun atter reddet hans liv ble det rent galt . Ville han enda engang minke på hennes triumf ? Gud vet det , men hans hjerne var vel kommet i god gang . Da de var nær husene stanser han og sier : Nei det ser ikke ut til at jeg skal komme meg hjem ! - Brede tar ham uten videre på ryggen . Så går de slik , Oline full av eiter , Aksel så lang han er på Bredes rygg . - Men hvorledes var det , spør Oline , skulle ikke ho Barbro ha barn ? - Barn ? stønner Brede under sin vekt . Det er et ytterst rart opptog , men Aksel lar seg bære helt til han blir satt ned på dørhellen .
Brede puster umåtelig . - Ja eller hadde hun ikke barn ? spør Oline . - Aksel bryter fort inn med følgende ord til Brede : Jeg skjønner ikke hvorledes jeg skulle ha frelst meg hjem i kveld dersom ikke du hadde vært ! Og han glemmer heller ikke Oline : Takk skal du ha , Oline , du var den første som fant meg ! Og takk skal dokker nu ha begge to ! -
Dette var den kveld Aksel ble reddet ....
I de følgende dager ville Oline nødig tale om annet enn den store tildragelse , Aksel hadde nok å gjøre med å holde igjen . Oline kan påvise det sted hun stod på i stuen da en Herrens engel kalte henne ut på dørhellen for å høre efter nødrop , Aksel har atter annet å tenke på og må være en mann . Han begynner sitt arbeide i skogen igjen , og når han er ferdig med å felle tar han fatt på å kjøre stokk til sagen på Sellanraa .
Et jevnt og høvelig vinterarbeide sålenge det varer : Stokk oppover , skår ne bord nedover . Men det gjelder å drive på og bli ferdig før nyttår , når den store frost setter inn og iser sagen ned . Det går riktig godt , allting går : når det hender at Sivert på Sellanraa just kommer tomreipet fra bygden tar også han en
234
stokk på sleden oppover og hjelper sin nabo . De to får seg da en ordentlig prat og er til hygge for hverandre .
Hva du freget i bygden ? spør Aksel . - Nei ingenting , svarer Sivert . Her skal komme en ny mann i marken .
En ny mann - å det var ikke ingenting , det var bare Siverts form . De nye menn kom med års mellomrom oppover marken og slo seg ned , det var nu fem nybygg nedenfor Breidablik , ovenfor gikk det langsommere å kolonisere skjønt jorden hele veien sørover ble mere muld og mindre myr . Den nybygger som hadde våget seg høyest opp i almenningen var Isak da han grunnla Sellanraa , han var den dristigste og klokeste . Senere kom Aksel Strøm efter ham ; nu hadde altså en ny mann kjøpt . Den nye mann skulle ha en stor teig dyrkningsmyr og skog nedenfor Maaneland - det var nok å ta av .
Har du hørt hva slags mann han er ? spør Aksel . - Nei , svarer Sivert . Han kommer med ferdige huser som han kjører hit og legger opp på ingen tid . - Nå . Så har han middel ? - Han må vel så ha . Han kommer med familien , det er kone og tre barn . Og han har hest og dyr med. - Ja så har han middel , sier Aksel . Hørte du ikke mere ? - Nei . Han er tre og tredve år . - Hva han heter ? - Aron , sa de. Stedet sitt har han kalt Storborg . - Nå , Storborg . Jaja det var nu ikke lite . - Han er ifra sjøkanten . De sa han har drevet fiske . - Så kommer det an på om han er noen jordbruker , sier Aksel . Hørte du ikke det slag mere om han ?
- Nei . Han betalte kontant da han fikk skjøte . Annet hørte jeg ikke . Han monne ha tjent grovelig på fiske , sa de. Nu skal han sette seg ned her og drive handel . - Nå , han skal drive handel ?
Ja det snakket de på . - Nå , han skal drive handel !
Det var det allerviktigste , og de to naboer talte det over på alle mulige måter mens de kjørte milen frem . Det var en stor nyhet , kanskje den største i hele markens historie , det var nok å drøfte : Hvem ville den nye mann handle med ? De åtte nybygg
235
i almenningen ? Eller ventet han også kunder fra bygden ? I alle tilfeller ville handelsstedet bli av betydning , kanskje kom det også til å øke koloniseringen , eiendommene ville muligens stige i verd , ingen visste det .
Hvor de drøftet det og aldri ble trette ! Disse to menn hadde sine interesser og sine mål like så viktige som andres , marken var deres verden , arbeide , årstider og avling de eventyr de opplevet . Var det ikke spenning i det ? Ho , spenning nok ! Mangen gang måtte de sove lett , mangen gang arbeide over måltidene , de tålte det , de hadde helse til det , syv timer under et tømmertre skadet dem ikke for livet hvis lemmene var hele . En verden uten vidde , uten utsyn ? Så ! Men hvilken verden av et utsyn dette Storborg med handel midt i marken !
Menneskene drøftet det til jul ....
Aksel hadde fått et brev , et stort brev med løve på , det var fra staten : at han skulle hente telegraftråd og telegraf , redskap og verktøy hos Brede Olsen og overta oppsynet med linjen fra nyttårsdag .
IV
de kjører med mange hester oppover myrene , de kjører husene til den nye mann i marken , lass efter lass , i dagevis . De lesser av på et sted som skal bli hetende Storborg , det blir nok stort engang , fire mann ligger nu borti bergene og tar ut sten til en mur og to kjellere .
Så kjører de og kjører . Hver stokk er laftet på forhånd , det er bare å legge den opp når våren kommer , det er fint utregnet , stokkene har løpenummer og her mangler ikke en dør , ikke et vindu , ikke en farvet glassrute til verandaen . Og den ene kjører kommer en dag med et høyt lass spiler . Hva er det ? En av
236
nybyggerne nedenfor Breidablik vet det , han er sørfrå og har sett slikt før : Det er havestakittet , sier han . - Den nye mann vil altså anlegge have i marken , stor have .
Det tegnet godt , det hadde aldri før vært slik ferdsel opp efter myrene og mange hesteeiere tjente skillinger på kjøring . De drøftet også denne sak : her var utsikt til fortjeneste i fremtiden , handelsmannen ville få sine varer fra innland og utland , han måtte ha dem oppkjørt fra sjøen med mange hester .
Det så ut for at stort skulle altsammen være her . Det var kommet en ung formann eller fullmektig som ordnet med kjøringen , han var en sprett og syntes ikke han fikk hester nok enda det slett ikke var så mange lass igjen å kjøre . - Det er jo ikke så svært mange lass igjen av husene ? sa de til ham . - Ja men alle varene ! svarte han . - Sivert på Sellanraa kom ruslende hjemover , som sedvanlig tomreipet , og fullmektigen ropte til ham : Kommer du tomreipet nedenfra ? Hvorfor tok du ikke lass hit til Storborg ? - Det kunne jeg ha gjort , men jeg visste ikke om det , svarte Sivert . - Han er fra Sellanraa , de har to hester ! var det en som hvisket . - Har dokker to hester ? spurte fullmektigen . Ta dem hit begge to og kjør for oss , her er penger å tjene !
- Ja , svarte Sivert , det var ikke så galt . Men just nu er det så ondt om tid for oss . - Har du ikke tid til å tjene penger ! sa fullmektigen .
Nei de hadde ikke alltid tiden for seg på Sellanraa , det var så meget å gjøre hjemme . Nu hadde de endog for første gang leiet karhjelp på gården , to svenske murere som sprengte sten til et fjøs .
Dette fjøs hadde i mange år vært Isaks store tanke , gammen til dyrene ble både for liten og for dårlig , et stenfjøs av dobbelt mur og med ordentlig gjødselkjeller forestod . Men det var så meget som forestod , det ene dro det andre efter seg hele tiden , det ble iallfall aldri slutt med byggingen . Han hadde sag
237
og kvern og sommerfjøs , skulle han ikke ha smie ? Bare en liten smie , til hjelp , til nødhjelp , det var så langt til bygden når sleggen kruset seg eller et par hestesko skulle kvesses . Altså bare såvidt han kunne berge seg : en avl og et smieste , skulle han ikke ha det ? I det hele tatt blir der så mange små og store huser på Sellanraa .
Gården blir større og større , mektig , det er således ikke råd til å hjelpe seg uten taus mere , og Jensine må vedbli å være her . Hennes far smeden spør iblant efter henne og om hun ikke snart kommer hjem igjen , men han trenger ikke hårdere på , han er meget eftergivende og har vel en mening dermed . Sellanraa ligger da øverst oppi almenningen og bare vokser , vokser i huser og i jorde , menneskene er de samme . Lappene kommer ikke lenger forbi og gjør seg til herrer på nybygget , det er for lenge siden opphørt . Lappene de kommer ikke ofte forbi , de gjør helst en stor bue utenom gården , men de kommer iallfall ikke inn i stuen mere , de stanser ute , hvis de i det hele tatt stanser . Lappene de vanker i utkantene , i det skumle , sett lys og luft på dem , og de vantrives som utøy og makk . Nu og da blir en kalv eller et lam tvert borte i Sellanraas utmark , langt borti en utkant . Det er intet å gjøre ved . Naturligvis kan Sellanraa tåle det . Og om Sivert kunne skyte så hadde han ikke børse , men han kan ikke skyte , han er ukrigersk og munter , en stor skøyer : Dessuten så er vel lappene fredet ! sier han .
Sellanraa kan tåle små tap i buskapen fordi det er stort og sterkt , men det er ikke uten sorger , ånei . Inger er ikke hele året rundt like tilfreds med seg seiv og livet , nei hun har engang gjort en stor reise og da fikk hun vel et slags ful utidighet over seg . Den kan gå bort , men den kommer igjen . Hun er flittig og flink som i sine beste dager og hun er en pen og sunn kone for sin mann , for kvernkallen ; men har hun ikke minner fra Trondhjem ? Drømmer hun aldri ? Jo især om vinteren . Det er pok-
238
ker til liv og lyst i henne stundom , og da hun ikke kan danse alene blir det intet ball . Tunge tanker og andaktsbok ? Aja jo . Men det andre er også litt herlig og makeløst , som Gud skal vite . Hun har lært å bli nøysom , de svenske murere er iallfall fremmede mennesker og ukjente røster på gården , men det er eldre og stille karer , de leker ikke , de arbeider . Men de er bedre enn intet , de liver opp , den ene synger deilig på stenen og Inger står iblant og lytter . Han heter Hjalmar .
Men dermed er ikke alt godt og vel på Sellanraa . Der er nu den store skuffelse med Eleseus . Det var kommet brev fra ham at hans post hos ingeniøren var inndratt , men han skulle få en annen post , han måtte bare vente . Så kom det brev om at i denne tid da han ventet på en høy kontorpost kunne han ikke leve av ingenting , og da han fikk en hundrekroneseddel sendt hjemmefra , skrev han tilbake at det var just nok til å betale litt skyld med. - Nå , sa Isak . Men nu har vi murere og mange utlegg , spør nu han Eleseus om han ikke heller vil komme hjem og hjelpe oss ! - Inger skrev , men Eleseus ville ikke hjem igjen , nei nu ville han ikke atter gjøre denne reise til ingen nytte , før ville han suite .
Se , det var vel ingen høy kontorpost ledig i hele byen og Eleseus var kanskje heller ingen rakekniv til å rydde seg vei . Gud vet , kanskje var han heller ingen større dyktighet . Snill og arbeidsom til å skrive var han nok , men ånden og lyset , hadde han det ? Og hvis ikke , hvorledes skulle det så gå ham !
Da han kom hjemmefra med to hundre kroner møtte byen opp med sine gamle regninger , og da han hadde betalt dem måtte han ha seg en stokk og ikke et paraplyskaft . Forskjellige andre ting lå det også nær å skaffe seg : en skinnlue til vinters som alle hans kamerater hadde , et par skøyter til løp på byisen , en tannstikker av sølv som var til å stikke tennene med og peke elegant med når man satt og talte sammen ved et glass . Og så
239
lenge han var rik trakterte han efter evne , ved selve sitt gjenkomstgilde lot han trekke opp et halvt dusin øl med den største sparsomhet . - Hva , gir du tyve øre til jomfruen ? spurte de ham ; vi gir ti. - Man skal ikke være smålig ! sa Eleseus .
Han var ikke smålig nei , det stod ikke på for ham , han var fra den store gård , ja fra et gods , hans far markgreven eiet endeløse tømmerskoger og fire hester , tredve kyr og tre slåmaskiner . Eleseus var ingen løgnhals og det var ikke han som utspredte eventyret om godset Sellanraa , det hadde distriktsingeniøren i sin tid gjort og brisket seg i byen . Men det var ikke Eleseus imot at eventyret halvt om halvt ble trodd . Da han seiv intet var kunne han være sønn av noe , han fikk kreditt på det og kunne redde seg . Men i lengden gikk det ikke , han skulle en dag betale og da satt han fast . En av hans kamerater fikk ham da inn i sin fars forretning , en bondehandel med alskens varer , det var bedre enn intet . Det passet dårlig for en så gammel gutt å komme på begynnerlønn i en krambod når han skulle utdan - nes til lensmann , men det var livsopphold , en foreløpig utvei , å det var i grunnen ikke så galt . Eleseus var snill og bra her også og ble godt likt av folk , så skrev han hjem om at han var gått over til handelen .
Det var dette som var morens store skuffelse . Når Eleseus stod i kr ambod så var han jo ikke det slag mere enn som betjenten hos handelsmannen nede i bygden ; før hadde han vært mere uten like ; ingen uten han var reist ut fra bygden og blitt kontorist . Hadde han tapt sitt store mål av sikte ? Inger var ikke så dum , hun visste at det fantes en avstand mellom det almindelige og det ualmindelige , men hun skjelnet den kanskje ikke alltid så nøye . Isak var enfoldigere og enklere , han regnet nu mindre og mindre med Eleseus når han regnet , hans eldste sønn glidde utenfor hans område , han opphørte å tenke seg Sellanraa delt mellom sine sønner når han engang seiv fait fra .
240
Ut på våren kom ingeniører og arbeidere fra Sverige , de skulle bygge veier , oppføre brakker , planere , skyte , åpne forbindelser med matleverandører , med hesteeiere , med grunneiere ved sjøen - hva - men hvorfor alt dette ? Er vi ikke i marken hvor alt er dødt ? Jo nu skulle de begynne prøvedrift i kobberfjellet .
Så ble det allikevel affære av , Geissler hadde ikke bare vim-
set .
Det var ikke de samme store herrer fra forrige gang , nei landshøvdingen var borte , brukspatronen var borte , men det var den gamle bergkyndige og den gamle ingeniør . De kjøpte av Isak alle de sagede bord han kunne avse , de kjøpte mat og drikke og betalte godt , så pratet de og var vennlige og syntes om Sellanraa . Taubane ! sa de , luftbane fra toppen av fjellet til sjøen ! sa de. - Nedover alle myrene her ? spurte Isak , for han tenkte så dårlig . - Nei så måtte de le : På andre siden , sa de , ikke her på denne siden , det ville bli mil nedover , nei på andre siden av fjellet , like tilhavs , der er sterkt fall og ingen lengde . Vi renner malmen ned gjennom luften i jerntanker , du skal se det blir storartet ; men til å begynne med kjører vi malmen ned , bygger en vei og kjører den ned med hester - å femti hester , storartet det også . Og vi er ikke bare denne styrken som du her ser ; hva er vi ? Ingenting ! Det kommer flere opp fra andre siden , et tog av arbeidere og ferdigbyggede brakker og proviant og materiell og redskaper av alle slag , sa de , vi møtes på toppen . Det skal bli sving i tingene , millioner , og kisen skal til Syd-Amerika . - Er ikke landshøvdingen med ? spurte Isak . - Hva for en landshøvding ? Nå han , nei han har solgt . - Og brukspatronen ?
- Han har også solgt . Så du husker dem ? Nei de har solgt . Og de som kjøpte av dem har atter solgt . Nu er det et stort selskap som eier kobberfjellet , uhyre rike folk . - Hvor mon Geissler er ? spurte Isak . - Geissler ? Kjenner ham ikke . - Lensmann
241
Geissler , han som solgte Dokker fjellet dengang ? - Nå han ! Var det Geissler han hette ? Gud vet hvor han er ! Husker du ham dg ?
Så skjøt de og arbeidet i fjellet med mange mann utover sommeren , det ble stor virksomhet , Inger drev utstrakt handel med melk og budrått og det var trøysomt å handle og vandle , å se mange folk som kom og gikk . Isak trampet sin dundrende gang og dyrket sin jord , intet forstyr ret ham ; de to murere og Sivert reiste stenfjøset . Det ble en vid bygning , men det gikk sent å få den opp , de var for få mann på muren og Sivert var dessuten ofte ifra for å hjelpe til på jordet . Nu var det godt å ha slåmaskin og godt å ha tre rappe kvinnfolk på rakemarken .
Det var godt altsammen , ødemarken var blitt liv , det blomstret med penger .
Se nu handelsstedet Storborg , var det ikke blitt forretning i stor stil ? Den Aron måtte være en pokker og en brand , han hadde fått nyss om det forestående gruvearbeide og møtte øyeblikkelig opp med sin krambod , han handlet , å han handlet som en regjering , ja som en konge . Først og fremst solgte han nu alle slags husholdningsvarer og arbeidsklær ; men gruvearbeidere med penger de er ikke så nøye på skillingen at de bare kjøper det nødvendige , nei de kjøper alt. Især om lørdagskveldene vrimlet handelsstedet Storborg av folk og Aron måket penger inn , han hadde både fullmektigen og sin kone til hjelp innenfor disken og solgte seiv alt han vann , men stedet var ikke øde og forlatt før langt på natt . De fikk rett hesteeierne i bygden , det ble en veldig kjøring av varer opp til Storborg , veien måtte flere steder omlegges og gjøres ordentlig istand , det ble noe annet enn Isaks første smale sti oppover marken . Aron ble en ren markens velgjører med sin handel og sin vei . Han hette forresten ikke Aron , det var bare hans døpenavn , han hette Aron-
242
sen , det kalte han seg seiv og det kalte hans kone ham ; familien var stor på det og hadde to tjenestepiker og en dreng .
Jorden på Storborg måtte foreløpig ligge urørt , det var ikke tid til jordbruk , hvem ville grave i myren ! Men Aronsen hadde have med stakitt og rips og asters og rognbusker og andre plantede trær , en fin have . Det var en bred vei i den hvor Aronsen kunne gå om søndagene og røke lang pipe ; i bakgrunnen lå husets veranda med røde og gule og blå ruter . Storborg . Tre barn sprang små og pene omkring , piken skulle lære å bli datter på et handelssted , guttene skulle lære handel seiv , å tre barn med fremtid !
Hadde ikke Aronsen tenkt på fremtiden så var han i det hele tatt ikke kommet hit . Han kunne ha vedblitt å fiske fisk og kanskje være heldig og tjene godt da også , men det var ikke som handel , det var ikke fint , det var uten estime , hattene fløy ikke av for det . Aronsen hadde rodd med årer , for fremtiden ville han seile . Han hadde et ord : bom konstant . Hans barn skulle få det mere bom konstant enn han seiv hadde hatt det , sa han , dermed mente han at han ville berede dem et liv i mindre slit .
Og se , det tegnet godt , folk hilste til ham , til konen , ja til barna . Det var ikke det minste at folk hilste til barna . Gruvearbeiderne kom ned fra fjellet og hadde ikke sett barn på lenge , de ble møtt ute på gården av Aronsens barn og talte straks vennlig med dem som om de hadde møtt tre puddelhunder . De ville ha gitt barna skillinger , men da det var selve handelsmannens barn blåste de i stedet på munnspill for dem . Gustaf kom , den unge villstyring med hatten ned på øret og de mange muntre ord på munnen , ja han var det som kom og var mor som til dem en lang stund . Barna kjente ham igjen hver gang og sprang ham imøte , han fikk dem opp på ryggen alle tre og danset med dem . Ho ! sa Gustaf og danset . Så tok han opp munnspillet og blåste slåtter og viser , det var så at de to tjenestepiker kom ut og så
243
på Gustaf og hørte på spillet med duggede øyne . Gustaf visste nok hva han gjorde , galningen !
Om en stund gikk han inn i kramboden og rauset med penger og kjøpte ryggsekken full av saker , og når han gikk hjemover igjen til fjellet bar han på en hel liten krambod som han åpnet på Sellanraa og viste frem . Det var brevpapir med blomst på og en ny snadde og ny skjorte og et halstørkle med frynser ; det var godter som han delte ut til kvinnfolkene ; det var blanke ting , klokkekjede med kompass , pennekniv ; ja det var en mengde ting , det var raketter som han hadde kjøpt til søndags og ville more seg seiv og andre med. Han fikk melk å drikke av Inger og han spøkte med Leopoldine og husket lille Rebekka hø-yt i været . - Nå , fikk de snart fjøset opp ? spurte han sine landsmenn murerne og var venner med dem også . - De hadde ikke hjelp nok , svarte murerne . - Så skulle de få ham , sa Gustaf for spøk . - Det måtte ha vært så vel ! sa Inger , for fjøset skulle være ferdig til høsten når dyrene sattes inn .
Nu brente Gustaf av en rakett , og da han hadde brent av en til kunne like så godt alle seks springe , og kvinnfolk og barn holdt pusten av forundring over trollskapen og trollmannen og Inger hadde aldri sett en rakett før , men disse gale lyn minte henne om den store verden . Hva var en symaskin nu ! Og da Gustaf tilsist spilte munnspill kunne Inger gjerne ha fulgt ham på vei bare av sterk rørelse ....
Gruvedriften går sin gang og malmen kjøres med hester til sjøen , et dampskip har låstet og seilet vekk til Syd-Amerika og et nytt er kommet i stedet . Stor trafikk . Alle mennesker i marken som kan gå har vært på fjellet og sett undrene , og Brede Olsen har vært der med sine stenprøver og er blitt avvist fordi den bergkyndige er reist hjem igjen til Sverige . Om søndagene har det vært stor vandring oppover helt fra bygden , ja endog Aksel Strøm som ikke har tid å avse har lagt sin vei om gruvene
244
det par ganger han har vært på linjeoppsyn . Nu er det snart ingen som ikke har sett undrene . Da tar sannelig også Inger Sellanraa på seg pene klær og gullring og går tilfjells .
Hva vil hun der ?
Hun vil ingenting , hun er ikke engang nysgjerrig på å se hvorledes de åpner fjellet , hun vil bare vise seg frem . Da Inger så at andre kvinnfolk dro tilfjells kjente hun at hun ville efter . Hun har et skjemmende arr på overmunnen og hun har voksne barn , men hun ville efter . Det gremmer henne at de andre er unge , men hun vil prøve å hamle opp med dem , hun er ennu ikke begynt å bli fet , hun er høy og pen og kan ta seg ut . Naturligvis er hun ikke rød og hvit og hennes gyldne ferskenhud er for lenge siden avslitt , men de skulle bare få se , de skulle komme til å nikke og si : Hun er god nok !
De møter henne med den største vennlighet , arbeiderne har fått mangen melkekum av Inger og kjenner henne , de viser henne omkring i gruvene , i brakkene , stallene , kjøkkenet , kjelleren , matboden , de dristige kommer henne nær og tar henne smått i armen , det gjør ikke Inger noe , det gjør henne godt . Når hun skal stige opp eller ned på stentrinnene løfter hun kjolen høyt og gjør sine legger synlige , men hun er rolig med det og det er som om hun ingenting har gjort . Hun er god nok , tenker vel arbeiderne .
Det gamle menneske , hun er allikevel rørende : det kunne ses at et øyekast fra en eller annen av disse varme mannfolk kom henne uventet , hun ble takknemlig for det og gjengjeldte det , å det kitlet henne å være i vinden , hun var kvinnfolk som andre kvinnfolk . Hun hadde vel vært ærbar av mangel på fristelser .
Det gamle menneske .
Gustaf kom . Han overlot to piker fra bygden til en kamerat bare for å komme . Gustaf visste nok hva han gjorde , han tok Inger overflødig godt og varmt i hånden og takket for sist ,
245
men trengte seg ikke på . - Nå , Gustaf , skal du ikke komme og hjelpe oss med stenfjøset ? sier Inger og blir sprutrød . - Gustaf svarer at jo nu kommer han snart . Hans kamerater hører det og sier at de kommer vel snart allesammen . - Nå , spør Inger , skal dokker ikke være her på fjellet i vinter ? - Arbeiderne svarer forbeholdent at nei det så ikke ut for det . - Gustaf er dristigere , han sier leende at de hadde vel snart skrapet ut det kobberet som er . - Du sier ikke det ? spør Inger . - Nei , svarte de andre arbeidere til , det måtte Gustaf akte seg for å si !
Men Gustaf aktet seg ikke , han sa leende enda mere , og hva Inger angår da var han merkelig til å vinne henne for seg seiv alene skjønt han ikke trengte seg på . En annen gutt spilte trekkspill , men det var ikke som når Gustaf spilte munnspill ; en tredje gutt , en støver han også , prøvet å vekke oppmerksomhet ved å synge utenat en vise til trekkspillet , men det var ikke noe det heller enda han hadde en rullende røst . Om litt stod Gustaf der og hadde sannelig fått Ingers gullring på sin lillefinger . Og hvorledes det var gått til da han ikke trengte seg på ? A han trengte seg godt nok på , men han for stille med det som hun , de talte ikke om det , hun lot som ingenting da han puslet med hennes hånd . Da hun senere satt inne i brakkekjøkkenet og drakk kaffe hørte hun litt sjau og uvennskap utenfor og hun forstod at det så å si var til ære for henne . Det kitlet henne , den gamle orrhøne satt og lydde på et søtt bulder .
Hvorledes hun kom hjem fra fjellet den søndagskveld ? Ho , utmerket , like så dydig som da hun gikk , ikke mere og ikke mindre . Det fulgte henne mange mann nedover , de mange mann ville ikke snu om sålenge Gustaf var med , de gav seg ikke , de aktet ikke å gi seg ! Inger hadde ikke engang ute i den store verden hatt det så trøysomt . - Om ikke Inger hadde mistet noe ? sa de tilsist . - Mistet ? Nei . - Gullringen ! sa de. - Så måtte Gustaf frem med den , han hadde en hær imot seg . - Det var
246
godt du fant han ! sa Inger og skyndte seg å ta farvel med følget .
Hun nærmet seg Sellanraa og så de mange hustak , dernede var hennes hjem . Hun våknet opp igjen til den dyktige kone hun var og ville gå en benvei bortom sommerfjøset for å se til dy rene , på veien dit kommer hun forbi et sted hun kjenner godt : her lå engang et Ute barn nedgravet , hun hadde klappet jorden med hendene , satt et lite kors på . A det var så lenge siden . Undres derimot på om pikene har melket og gjort ifra seg ....
Gruvearbeidet går sin gang ja , men det ymtes om at fjellet ikke holder hva det lovet . Den bergkyndige som var hjemreist kommer igjen og han har med seg en bergkyndig til , de borer og sky ter og undersøker grundig . Hva er egentlig i veien ? Kobberet er fint nok , det mankerer ikke , men det er tynt av det og det er uten dybde , det tiltar i tykkelse sørover , det begynner å bli dypt og herlig just der hvor selskapets grenselinje går , men så er det ålmenning igjen . Se , de første kjøpere hadde vel ikke ment så svært meget med sin handel , det var et familieråd , noen slektninger som kjøpte på spekulasjon , de sikret seg ikke hele fjellet , den lange mil over til neste dalføre , nei de kjøpte en klatt av Isak Sellanraa og Geissler og solgte den igjen .
Og hva var nu å gjøre ? Sjefer og formenn og bergkyndige skjønner det godt , de må øyeblikkelig handle videre med staten . Så sender de stafett hjem til Sverige med brevskaper og karter og rir derpå seiv nordover marken til lensmannen for å legge beslag på hele fjellet på sørsiden av vannet . Men nu begynner noen vanskeligheter : Loven er kommet i veien , de er utlendinger , de kan ikke kjøpe direkte . Det visste de og det har de ordnet . Men sørsiden av fjellet er alt solgt , det visste de ikke . - Solgt ? sier herrene . - For lenge siden , for flere år siden . - Hvem har kjøpt ? - Geissler . - Hva for en Geissler ? Nå , han ! - Tinglest skjøte , sier lensmannen . Det var snaut fjell , han fikk
247
det for nesten ingenting . - Hva fan er dette for en Geissler som vi hører om nu og da ? Hvor er han ? - Gud vet hvor han er ! -
Herrene måtte sende ny stafett til Sverige . Og de skulle jo også komme til å få vite hvem Geissler var . Foreløpig kunne de ikke arbeide med fullt mannskap mere .
Så kom Gustaf ned til Sellanraa og bar alt sitt jordiske gods på ryggen , og nu kom han ! sa han . Javel , Gustaf hadde forlatt selskapet , det vil si , han hadde nu siste søndag uttalt seg litt for flåkjeftet om kobberfjellet , hans ord ble båret til formannen og til ingeniøren og Gustaf hadde fått sin avskjed . Lykke på reisen , og forresten så var det kanskje just hva han ville : nu vakte det ingen mistanke at han kom til Sellanraa . Han fikk straks arbeide på stenfjøset .
De murer og murer , og da det kort efter kom en mann til fra fjellet fikk også han plass på muren , og nu ble det to lag og arbeidet gikk fort fra hånden . Det skulle nok bli fjøs til høsten .
Men den ene arbeider efter den andre kom ned fra fjellet og var blitt oppsagt og tok veien hjem til Sverige ; prøvedriften skulle stanse . Det gikk som et sukk gjennom alle mennesker i bygden nedenfor , se , de var så tåpelige , de skjønte ikke at prøvedrift var drift på prøve , men det var det . Mismot og onde anelser grep menneskene i bygden , pengene ble sjeldnere , lønningene var blitt nedsatt , handelsstedet Storborg ble stille . Hva skulle det altsammen bety ? Nu var det hele så godt i gang , Aronsen hadde fått flaggstang og flagg , han hadde fått en isbjørnfell til kjøresleden sin til vinters og han hadde utstyrt familien med storartede klær . Dette var jo bare småting , men større ting var også hendt : der hadde nu to nye menn kjøpt seg rydningsland i marken , det var høyt oppe , mellom Maaneland og Sellanraa , det var ingenlunde betydningsløst for hele den lille avsides verden . De to nybyggere hadde satt sine gammer
248
opp og hadde ryddet jord og grøftet myr , det var flittige folk , de var kommet langt på kort tid . I hele sommer hadde de kjøpt sine matvarer nede på Storborg , men da de kom nu siste gang var det nesten intet å få . Varer - hva skulle Aronsen med varer når gruvedriften stanset ? Nu hadde han nesten ingen varer , han hadde bare penger . Av alle mennesker i marken var kanskje Aronsen den mest mismodige , hans overslag hadde vært så feilaktige . Da noen rådet ham til å dyrke sin jord opp og leve av den til bedre tider svarte Aronsen : Grave i jorden ? Det er ikke det jeg og mine er kommet hit for !
Tilsist holdt Aronsen det ikke lenger ut , han ville seiv opp til gruvene og se på saken . Det var en søndag . Da han kom til Sellanraa ville han ha Isak med seg oppover , men Isak hadde ennu aldri satt sin fot på fjellet siden driften begynte , han trivdes best nede i lien . Inger måtte tre til : Kan du ikke gå med han Aronsen når han ber deg ! sa hun . Se , Inger hadde vel intet imot at Isak ble borte en stund , det var søndag , hun kunne ville være ham kvitt et par timer . Så ble Isak med.
De så meget rart på fjellet , Isak kjente seg ikke igjen i denne by av brakker og kjøredoninger og gapende gruver . Selve ingeniøren viste dem om . Kanskje var han ikke så svært lett tilsinns for tiden , den gode ingeniør , men han hadde prøvet å motarbeide den tunge stemning som hvilte over markens og bygdens folk , her var nu et riktig godt høve , selve markgreven på Sellanraa og handelsmannen på Storborg var tilstede .
Han forklarte stensorten : Kis , kobberkis , den inneholdt kobber , jern og svovel . A de visste på en prikk hva berget inneholdt , ja det inneholdt endog litt sølv og gull . Man drev ikke bergverksdrift uten å kunne sine ting ! - Men skal det stanse nu ? spør Aronsen . - Stanse ? gjentar ingeniøren forbauset . Det ville nok ikke Syd-Amerika være tjent med. De skulle stanse for en kort tid prøvedriften ja , de hadde nu sett hva her var , så
249
skulle de bygge luftbane og gå løs på hele fjellet sørover . Isak visste vel ikke hvor denne Geissler var henne i verden ? - Nei . - Nå , han ble nok funnet . Så bar det løs for alvor . Nei stanse !
Isak er fait i forundring og bevegelse over en liten maskin som er til å trå med foten , han ser straks hva det er , og det er jo en liten smie til å kjøre på en kjerre og flytte og sette ned hvorsomhelst . - Hva koster en slik maskin ? spør Isak . - Den ? Feltessen ? Den kostet ikke stort . De hadde flere stykker av dem , men de hadde ganske andre maskiner og innretninger , nede ved sjøen uhyre maskiner . Isak måtte vel forstå at slike dype daler og avgrunner i et fjell det gjorde man ikke med neglene , hahaha .
De går og dr iver , herunder forteller ingeniøren at han akter seg til Sverige en av dagene . - Men Dokker kommer igjen ? spør Aronsen.-Naturlig vis . Han visste ikke noe som regjering eller politi derhjemme kunne sette ham fast for ! - Isak laget det så at de kom til å stå foran den lille smie engang til : Men hvormeget kan en slik avl koste ? spør han . - Koste ? Det husket sannelig ikke ingeniøren . Den kostet vel noen penger , men i et stort gruvebudsjett kostet den jo ingenting ! Den praktfulle ingeniør , kanskje var han langtfra lys tilsinns for tiden nei , men han bevarte skinnet og var stor og flott til det siste : Trengte Isak en feltesse ? Ta den der ! Hans selskap var mektig , det forærte ham feltessen !
En times tid senere vandrer Aronsen og Isak hjemover igjen . Aronsen er blitt roligere og har fått litt håp , Isak rugger nedover fjellet med den dyrebare feltavl på ryggen . Den gamle pram var vant til å bære last ! Ingeniøren bydde seg til å la noen mann komme hjem til Sellanraa med klenodiet imorgen , men Isak takket at det skulle de ikke vør . Han tenkte på dem derhjemme at de skulle bli bra forundret når han kom gående med en smie På ryggen .
250
Det var Isak som ble forundret .
Det kom nettopp en hest med et høyst aparte kjerrelass inn på tunet . Kjøreren var en mann fra bygden , men ved siden av ham gikk en herremann som Isak stirret forundret på : det var Geissler .
V
isak kunne vel også hatt grunn til å forundres over et og annet ellers , men han var ingen herlig hund til å tenke på mange ting av gangen . Hvor er Inger ? sa han bare da han gikk forbi kjøkkendøren . Han tenkte på at Geissler måtte bli ordentlig mottatt .
Inger ? Hun var i bærmarken , hadde vært i bærmarken helt siden Isak gikk tilfjells , hun og Gustaf , svensken . Det gamle menneske , hun var blitt så tullet og forelsket , det lidde til høst og vinter , men hun kjente varme i seg igjen , blomster i seg igjen . Kom og vis meg hvor det er multer , sa Gustaf , hjortron ! sa han . Hvem kunne stå for slikt ! Hun løp inn i kammerset og var både alvorlig og religiøs i flere minutter , men der stod han utenfor og ven tet , verden var henne like i hælene , det ble til at hun ordnet håret og speilet seg omhyggelig og gikk ut igjen . Hva så , hvem ville ikke ha gjort det samme ? Kvinnfolk kjenner ikke det ene mannfolk fra det andre , ikke alltid , ikke ofte .
De går i bærmarken og plukker bær , plukker multer på myrene , de stiger fra tue til tue , hun løfter opp og har sine gode legger . Det er stille allevegne , rypen har alt store unger og hveser ikke mere , det er lune steder med busker på myrene . Det er ikke gått en time og de hviler alt. Inger sier : Er du slik ! A hun er så svak til ham , hun smiler forkommen , for hun er så forelsket , å hvor det er søtt og ondt å være forelsket , begge deler ! Skikk
251
og bruk byder vel å forsvare seg ? Ja for å overgi seg . Inger er så forelsket , dødelig og uten nåde , hun vil ham vel og er bare dyp og kostelig til ham .
Det gamle menneske .
Når fjøset er ferdig så reiser du , sier hun så . - Nei han reiste ikke . Jo naturligvis måtte han vel reise engang , men ikke på en ukes tid . - Skal vi ikke gå hjemover ? spør hun . - Nei . -
De plukker bær , og om en stund finner de seg atter noen lune busker og Inger sier : Du er gal , Gustaf ! Timer går , nu er de nok sovnet i buskene . Er de sovnet ? Det er makeløst , midt i ødemarken , i Eden . Da sier Inger og sitter rett opp og lytter : Jeg synes jeg hører noen kjøre langt bortpå veien ? - Solen synker , lynghaugene mørkner litt av skygge da de går hjemover . De kommer forbi mange lune steder og Gustaf ser dem og Inger ser dem nok også , men hun synes hele tiden at noen kjører foran dem . A men gå og forsvare seg mot en gal og pen gutt på hele hjemveien ? Inger er så svak , hun smiler bare og sier : Nei jeg har ikke sett slik som du er !
Hun kommer alene hjem tilgårds . Det var godt at hun kom nu , storartet , et minutt senere hadde ikke vært bra . Isak er nettopp steget inn på gården med sin smie og med Aronsen ; en hest med kjerre er stanset .
Goddag ! sier Geissler og hilser på Inger også .
Der står menneskene og ser på hverandre . Intet kunne høve bedre ....
Geissler er kommet igjen . Han har vært borte i noen år nu , men her er han igjen , eidet og grånet , men kvikk som alltid , og nu er han fin , i hvit vest og gullkjede . Pokker forstår den mann !
Var det så at han hadde fått kunnskap om at nu foregikk noe i kobberfjellet og ville undersøke saken ? Godt , her var han . Han ser ytterst våken ut , han mønstrer stedet og jordet ved å
252
snu hodet sakte og bruke øynene , han ser store forandringer , markgreven har utvidet sitt herredømme . Geissler nikker .
Hva er det du bærer ? spør han Isak . Et helt hestelass ! sier han . - En smieavl , forklarer Isak . Han skal bli god å ha for meg mangen gang her på nybygget , sier han og kaller Sellanraa et nybygg enda ! - Hvor har du fått den ? - På fjellet , ingeniøren tok og forærte meg han . - Er det en ingeniør på fjellet ? spør Geissler som om han ikke visste det .
Og skulle Geissler stå tilbake for en ingeniør på fjellet ! Jeg har hørt om at du har slåmaskin , nu har jeg med en rakemaskin til deg , sier han og viser til kjerrelasset . Der stod den , rød og blå , en umåtelig kam , en høyrive til å kjøre med hest . De løftet den av kjerren og så den over , Isak spente seg for og prøvet den på jordet . Det var ikke så rart at hans munn stod åpen , under på under ble nu samlet på Sellanraa !
De talte om kobberfjellet , om bergverket : De spurte så efter Dokker , sa Isak . - Hvem spurte ? - Ingeniøren og alle herrene . At de endelig måtte finne Dokker , sa de. - A der gjorde visst Isak formeget av det , Geissler tålte det kanskje ikke , han ble bratt i nakken og sa : Jeg er her hvis de vil meg noe !
Dagen efter kom de to stafetter tilbake fra Sverige og med dem fulgte et par av eierne i minen , de var tilhest og var fornemme og tykke herrer , efter utseendet å dømme grunnrike . De stanset nesten ikke på Sellanraa , men spurte fra hesteryggen et par spørsmål om veien og ridde videre oppover fjellet . Geissler lot de som de ikke så skjønt han stod nær nok . Stafettene med de lastede pakkhester hvilte en time , talte med murerne på fjøset , fikk vite at den gamle herre i hvit vest og gullkjede var Geissler og dro så videre de også . Men den ene stafetten kom ned til gården igjen samme kveld med muntlig bud at Geissler måtte komme opp til herrene på fjellet . Jeg er her hvis de vil meg noe ! lot Geissler svare .
253
Han var vel blitt så stor , han tenkte kanskje at han satt inne med allverdens makt , og fant han et muntlig budskap litt for nonchalant ? Men hvorledes gikk det til at han kom til Sellanraa just da han trengtes ? Så var han vel en mester til å være allvitende og vite om mangt og meget . Nå , men da herrene på fjellet fikk Geisslers svar måtte de jo umake seg ned til Sellanraa . Ingeniøren og de to bergkyndige fulgte dem .
Se , det var altså mange kroker og sving endog før møtet kom istand . Det lovet ikke godt , nei Geissler var uhyre stor på det .
Herrene var høflige nu , de bad unnskylde at de hadde sendt bud på ham igår , de var så trette efter ferden . Geissler var høflig tilbake og svarte at også han var trett efter sin egen ferd , ellers ville han ha kommet . - Nå , men nu til saken : Ville han seige fjellet på sørsiden av vannet ? - Er herrene kjøper ? spurte Geissler , eller taler jeg med mellommenn ? - Dette kunne ikke være noe annet enn vrangskap fra Geisslers side , han måtte vel se på dem at de fornemme og tykke herrer ikke var mellommenn . Så gikk de videre : Prisen ? sa de. - Ja prisen ! sa Geissler også og tenkte på det . Et par millioner , sa han . - Jaså , sa herrene og smilte . - Geissler smilte ikke .
Ingeniøren og de bergkyndige hadde så løselig undersøkt fjellet bortover , hadde boret noen huller og skutt , og her var nu oppgåvene : Forekomsten skyldtes erupsjon , den var ujevn , var efter den foreløpige undersøkelse dypest omkring skjellet mellom selskapets og Geisslers eiendom , siden tok den av . Den siste halvmilen var det ingen drivverdig kis å finne .
Geissler hørte på denne beretning med den største likegyldighet . Han tok opp av lommen noen dokumenter som han så oppmerksomt i , men det var ikke karter og gud vet om det da i hele tatt var dokumenter som vedkom kobberfjellet . - De har ikke boret dypt nok ! sa han som om han så det av papirene . - Nei det innrømmet herrene straks ; men ingeniøren spurte :
254
Ja hvorledes kan Geissler vite det ? De har jo slett ikke boret ? - Da smilte Geissler som om han nok hadde boret et par hundre
meter ned gjennom jordkloden , men derpå skjult hullene .
De holdt på til middag og talte frem og tilbake , de begynte å se på klokkene sine . Nu hadde de fått Geissler ned på en kvart million , men ikke en hårsbredd lenger ned . Nei de måtte ha støtt ham litt alvorlig , de gikk ut fra at han var glad ved å seige , nødt til å seige , men det var han ikke , ho , så de ikke at han satt her nesten like så fin og stor som de ! - En femten , tyve tusen skulle vel også være en bra skilling , sa herrene . - Det nektet Geissler ikke , når man nettopp trengte denne skilling , men to hundre og femti tusen var mere . - Da sa en av herrene , og han sa det vel for å holde Geissler nede ved jorden : Jeg husker med det samme , vi kan hilse fra fru Geisslers folk i Sverige . - Takk ! svarte Geissler . - Apropos , sa den andre herren da ingenting nyttet : En kvart million ! Det er da ikke gull , det er kis . - Geissler nikket : Det er kis . -
Da ble herrene utålmodige allesammen og fem klokkekapsler sprang opp og smalt igjen og nu var det ikke tid til spøkefullheter mere , nu var det middag . Herrene begjærte ikke mat på Sellanraa , men ridde tilbake til gruvene igjen for å spise sin egen mat .
Slik løp møtet av .
Geissler ble alene .
Hva monne det nu være for funderinger som sysselsatte ham ? Kanskje ingen , kanskje var han likeglad og tankeløs ? Ingenlunde , han tenkte , men han viste ingen uro . Efter middagen sa han til Isak : Jeg skulle ha vært en lang tur over i fjellet mitt og jeg skulle hatt Sivert med likesom forrige gang . - Ja , sa Isak øyeblikkelig . - Nei . Han har annet å gjøre . - Han skal gå med Dokker på timen ! sa Isak og ropte Sivert ned fra muren .
Geissler holdt hånden i været og sa kort nei .
255
Han drev omkring på hele gården og kom flere ganger tilbake til murerne og talte livlig med dem . At han kunne overkomme det , en stor sak hadde jo nyss opptatt ham ! Geissler , kanskje hadde han så lenge levet i usikre forhold at intet egentlig syntes å stå på spill for ham mere , noe svimlende fall ville i ethvert tilfelle ikke skje med ham .
Han stod der han stod på ren slump . Da han hadde solgt den lille gruveteig til sin kones slektninger gikk han straks hen og kjøpte hele fjellet bortenfor , hvorfor gjorde han det ? Ville han ergre eierne ved å bli nærmeste granne ? Opprinnelig hadde han vel bare hatt den tanke å slå under seg en remse på sørsiden av vannet , der hvor gruvebyen måtte legges hvis det noensinne ble drift av ; hele fjellet derimot ble han eier av fordi det nesten intet kostet og fordi han ikke ville ha bry med en vidløftig skjellsforretning . Han ble bergkonge av likegyldighet , en liten bytomt til brakker og maskiner ble til et rike like til havet .
I Sverige gikk den lille første gruveteig fra hånd til hånd og Geissler holdt seg vel underrettet om dens skjebne . Naturligvis hadde de første eiere kjøpt galt , svinegalt , familierådet var ikke bergfolk , det hadde ikke sikret seg fjell nok , men hadde bare villet betale en viss Geissler bort fra sin nærhet . Men de nye eiere var ikke mindre komiske , det var vel mektige folk , de kunne tillate seg en spøk og kjøpe for moro , kjøpe under et kalas , gud vet . Men da det ble prøvedrift og alvor i tingen stod man plutselig foran en mur : Geissler .
De er barn ! tenkte kanskje Geissler fra sin store høyde , han hadde fått så meget mot og var blitt såre bratt i nakken . Riktignok hadde herrene prøvet å kjøle ham godt av , de trodde de stod foran en trengende og ymtet noe om en femten , tyve tusen , - de var barn , de kjente ikke Geissler . Her stod han .
Herrene kom ikke mere ned fra fjellet den dag , de mente vel å handle klokt ved ikke å vise seg for hippen . Den neste mor-
256
gen kom de og hadde sine pakkhester med og var på hjemferd . Men da var Geissler gått bort .
Var Geissler gått bort ?
Herrene kunne så ikke avgjøre noe fra hesteryggen , de måtte stige av og vente . Hvor var Geissler gått hen ? Ingen visste det , han gikk allevegne , han hadde interesse for Sellanraa gård , sist var han sett ved sagen . Stafettene ble sendt ut for å lete , men Geissler var kanskje gått langt bort , for han svarte ikke når det ble ropt . Herrene så på sine klokker og til å begynne med var de nokså ergerlige og sa : Vi går ikke her som noen narrer og venter . Vil Geissler seige så får han være tilstede ! A men herrenes store ergrelse la seg , de ventet , ja de begynte endog å more seg , det ble jo desperat , de ble liggende ute på grensefjellet til natten . Det går briljant ! sa de , våre familier vil engang finne våre ben !
Tilslutt kom Geissler . Han hadde vært og sett seg om , sist kom han fra sommerfjøset . - Det ser ut til å bli forlite for deg sommerfjøset også , sa han til Isak . Hvormange dyr har du ialt deroppe ? - Slikt kunne han si skjønt herrene stod der med klokken i hånd . Geissler hadde en merkelig rødme i ansiktet som om han hadde nytt sterkt . Puh , jeg ble varm av turen ! sa han .
Vi ventet halvveis at De ville ha vært tilstede , sa en av herrene . - Det har ikke herrene bedt meg om , svarte Geissler , ellers ville jeg ha vært på pletten . - Nå , enn handelen ? Ville Geissler idag ta imot et rimelig tilbud ? Det var vel ikke tale om en femten , tyve tusen kroner hver dag for ham heller , eller hvorledes ? - Denne nye hentydning støtte Geissler sterkt . Var det også en måte ! Se , herrene hadde vel ikke talt slik hvis de ikke hadde vært ergerlige , og Geissler hadde vel ikke øyeblikkelig blitt blek i ansiktet hvis han ikke først hadde vært på et ensomt sted og blitt rød . Nu bleknet han og svarte koldt : Jeg vil ikke antyde hva som muligens er overkommelig for herrene å
257
betale , men derimot vet jeg hva jeg vil motta . Jeg vil ikke høre på mere barneprat om fjellet . Min pris er den samme som igår .
En kvart million kroner ? - Ja . -
Herrene steg tilhest .
Nu skal jeg si Geissler ett , sa den ene : Vi skal gå til fem og tyve tusen ! - De er fremdeles spøkefull , svarte Geissler . Jeg skal derimot foreslå Dem noe for fullt alvor : Vil De seige det lille gruvefeltet Deres ? - Ja , sa herrene litt overrumplet , det kunne tenkes . - Så skal jeg kjøpe det , sa Geissler .
Å den Geissler ! Nu stod jo hele gården full og hørte ham , alle Sellanraas folk og murerne og herrene og stafettene , han kunne kanskje ikke skaffe det minste av pengene til en slik handel , men gud vet om han ikke kunne det forresten , pokker forstod ham ! I alle fall revolusjonerte han litt blant herrene ved sine få ord . Var det knep ? Mente han å gjøre sitt fjell betydningsfullere ved den manøvre ?
Herrene tenkte på det , herrene begynte sannelig å tale sakte sammen om det , de steg av hestene igjen . Da blandet ingeniøren seg i det , se , dette syntes vel efter hans skjønn å bli for jammerlig , og han syntes å ha makt , kanskje også myndighet . Nu stod jo hele gården full av folk og hørte på . - Vi selger ikke ! sa han . - Ikke det ? spurte herrene . - Nei . -
De hvisket litt til , så steg de tilhest for alvor . - Fem og tyve tusen ! ropte en av herrene . - Geissler svarte ikke , han vendte seg og gikk bort til murerne igjen .
Og slik løp da siste møte av .
Geissler syntes likegyldig for følgene , han gikk fra og til og talte om det ene og det andre , for øyeblikket var han opptatt av at murerne la ned noen veldige loftsbjelker tversover det hele fjøs . De ville bli ferdig denne uke med fjøset , taket skulle være bare et midlertidig tak , senere skulle et nytt forhus bygges ovenpå fjøset .
258
Isak holdt Sivert nede fra muren nu og lot ham drive , det gjorde han for at Geissler til enhver tid skulle finne gutten ledig for den tur i fjellet . En fånyttig omsorg , Geissler hadde oppgitt turen eller kanskje glemt den . Da han hadde fått litt niste med av Inger gikk han derimot veien nedover marken og ble borte tilkvelds .
Han passerte de to nye rydninger som var blitt til nedenfor Sellanraa og talte med mennene , han kom helt ned til Maaneland og ville se hva Aksel Strøm hadde utrettet i disse år . Det hadde ikke gått så svært fort med ham , men han hadde gjort godt arbeide på jorden . Geissler interesserte seg også for dette nybygg og sa til ham : Har du hest ? - Ja . - Jeg har stående en slåmaskin og en nybrottsharv sørpå , nye saker , jeg skal sende deg dem . - Hva ? spurte Aksel og skjønte ikke en slik storartethet , han tenkte seg noe med avbetaling . - Jeg skal forære deg de redskapene , sa Geissler . - Det er da ikke mulig ? - Men du skal hjelpe de to naboene dine her ovenfor og harve noe nyland for dem . - Ja det skal ikke mankere ! erklærte Aksel og kunne enda ikke skjønne hele Geissler : Nå , så har Dokker eiendom og maskiner sørpå ? - Geissler svarte : Jeg har så meget å stå i .
- Se , det hadde kanskje Geissler ikke , meget å stå i ; men han lot ofte så . Denne slåmaskin og harv kunne han jo bare kjøpe i en av byene og sende nordover .
Han kom til å tale lenge med Aksel Strøm , om de andre nybyggere i marken , om handelsstedet Storborg , om Aksels bror , en nygift mann som nu var kommet til Breidablik og hadde begynt å åpne myrene og få vannet ut av dem . Aksel klaget over at det ikke var kvinnfolkhjelp å få , han hadde bare en gammel kone som hette Oline , hun vann ikke stort , men han fikk enda være glad sålenge han beholdt henne . Aksel hadde en stund måttet arbeide natt og dag i sommer . Han kunne kanskje ha fått et kvinnfolk fra sitt hjemsted , fra Helgeland , men
259
så hadde han måttet betale reisepenger omframt lønnen . Det var utgifter på alle kanter . Aksel fortake videre at han hadde overtatt oppsynet over telegraflinjen , men det angret han litt på . - Slikt noe det er for folk som Brede , sa Geissler . - Det er så sant som det er sagt ! innrømmet Aksel . Men det var de skillingene . - Hvormange kyr har du ? - Fire . Og en fors okse . Det var så langt til Sellanraa til oksen . -
Men en meget viktigere sak lå det Aksel Strøm på hjerte å få tale med Geissler om : nu var det satt undersøkelse i gang mot Barbro . Jo naturligvis var det kommet opp : Barbro hadde gått her med barn , men hun var reist fri og frank og uten barn herfrå , hvorledes hang det sammen ? Da Geissler hørte hva det gjaldt sa han kort og godt : Kom her ! Han tok Aksel med seg bort fra husene , Geissler gjorde seg dyktig til og var som en øvrighet . De satte seg i skogkanten og Geissler sa : La meg nu høre !
Naturligvis var det kommet opp ja , hvorledes kunne det unngås ! Det var ikke lenger fritt for mennesker i marken og dessuten var Oline kommet hit . Hva hadde Oline med den sak ? Ho ! Og attpå alt så hadde Brede Olsen gjort seg uvenner med henne . Nu var ikke Oline lenger til å komme forbi , hun bodde på åstedet og kunne fritte Aksel seiv ut i små skift , det var jo mistenkelige saker hun levet for , tildels levet av , se her var nu atter noe med den rette lukt ! I grunnen var Oline nu blitt for gammel og svak til å stelle hus og dyr på Maaneland , hun burde oppgi det ; men kunne hun det ? Kunne hun rolig forlate et sted hvor en så diger gåte lå uoppklart ? Hun greide vinterens arbeide ; ja hun slet seg også igjennom i sommer , og det var svært til styrke hun hentet seg bare ved utsikten til å kunne avsløre en datter av Brede . Sneen gikk ikke før av marken i vår før Oline gav seg til å snuse omkring , hun fant den lille grønne haug ved bekken og så straks at torven var lagt på i ruter ; hun
260
hadde også vært så lykkelig å komme over Aksel en dag han stod og trødde på den lille grav og jevnet den ned . Aksel visste altså om det hele . Oline nikket med sitt grå hode at nu var det hennes tur !
Ikke for det , han Aksel var ikke en uvennes mann å være hos , men han var dyktig påholdende og talte ostene sine og hadde god rede på hver ulldott ; Oline hadde langtfra frie hender . Og nu redningen hans ifjor , hadde Aksel vist seg som en herremann og forskyldt henne for den ? Tvertimot , han holdt stadig fast på sin deling av triumfen : Javel , sa han , dersom at ikke Oline var kommet så hadde han måttet ligge ute og fryse den natten ; men han Brede hadde nu også vært til god hjelp på hjemveien ! Det var takken . Oline syntes det var så at den allmektige måtte fortørnes over menneskene ! Kunne ikke han Aksel ha tatt en ku på båsen og leiet henne frem og sagt : Det er din ku , Oline ! Men nei .
Nu kom det seg an på om det ikke ville koste ham mere enn som en ku !
Sommeren utover passet Oline opp hvert menneske som gikk forbi og hvisket med dem og nikket og betrodde seg til dem . Men ikke mine ord igjen ! sa hun . Oline var også et par ganger nede i bygden . Nu begynte det å drive med rykter i marken , ja det drev som tåke , det la seg på ansiktene og trengte inn i ørene , seiv barna som gikk på skole på Breidablik begynte å nikke med hemmeligheter . Tilsist måtte lensmannen røre på seg , måtte innberette det og få sin ordre . Så kom han med følgesvenn og protokoll til Maaneland en dag og efterforsket og skrev opp og reiste igjen . Men tre uker efter kom han tilbake og efterforsket og skrev opp mere , og denne gang åpnet han en liten grønn haug ved bekken og tok ut et barnelik av den ; Oline var ham en uunnværlig hjelp , til vederlag måtte han svare på hennes mange spørsmål og han svarte da blant annet at ja det
261
kunne nok bli tale om å arrestere Aksel . Da slo Oline hendene sammen over all den fordervelse hun var kommet opp i her på stedet og ønsket seg bort , langt bort . Men enn ho Barbro ? hvisket hun . - Piken Barbro , sa lensmannen , hun sitter arrestert i Bergen ; rettferdigheten må ha sin gang , sa han . - Så tok han liket med og reiste igjen ....
Det var da ikke rart at Aksel Strøm gikk i spenning . Han hadde forklart seg for lensmannen og intet nektet : det han hadde del i var selve barnet og dessuten hadde han på egen hånd gravet en grav til det . Nu spurte han Geissler hvorledes han videre skulle fare ad . Han måtte vel til byen på meget verre forhør og pinsel ?
Geissler var ikke lenger slik kar , nei den omstendelige fortelling hadde trettet ham , han dovnet av - hva nu grunnen kunne være , om han kanskje ikke lenger hadde ånden fra om morgningen over seg . Han så på klokken , reiste seg fra marken og sa : Det der må overveies grundig , jeg skal tenke på det . Du skal få mitt svar før jeg reiser !
Dermed gikk Geissler .
Han kom tilbake til Sellanraa om kvelden , spiste litt og gikk tilsengs . Han sov til langt på dag , sov , hvilte ut , han var vel slapp efter møtet med de svenske gruveeiere . Først to dager efter laget han seg til å reise sin vei . Han var atter stor og overlegen , betalte rundelig og gav lille Rebekka en blank krone .
Isak holdt han en tale for og sa : Det er det samme om det ikke ble handel nu , det kommer nok engang ; foreløpig stanser jeg denne driften oppi fjellet . Det var noen barn var det , de mente å lære meg ! Hørte du at de bydde meg fem og tyve tusen ? - Ja , sa Isak . - Nå , vedble Geissler og vinket bort alle slags skambud og støvgrann med hodet , det skader ikke distriktet her oppover at jeg stanser driften , tvertimot , det vil tukte folk til å dyrke sin jord . Men det vil merkes i bygden dernede . Det kom jo adskil-
262
lig med penger inn i sommer , det ble fine klær og grynmelsgrøt til noen hver ; nu er det slutt . Se , bygden kunne gjerne ha vært venner med meg , så ville det kanskje ha gått anderledes . Nu er det jeg som råder !
Han så nu ikke ut til å råde over meget allikevel da han gikk , han bar litt niste i hånden og hadde en vest som ikke lenger var rent hvit . Nu hadde kanskje hans gode kone utstyrt ham til denne tur for resten av de førti tusen hun engang fikk , gud vet om det ikke var så . Men nu kommer han snau hjem !
Han glemte ikke å gå innom Aksel Strøm på nedturen og gi ham beskjed : Jeg har tenkt over det , sa han , saken er altså løpende , du kan ingenting gjøre nu . Du blir innkalt til forhør og må forklare deg .... Bare almindelig prat , Geissler hadde kanskje ikke tenkt det spor på saken . Og Aksel sa motfallen ja til alt. Tilslutt blusset Geissler opp til en mektig mann igjen , han rynket brynene og sa grublende : Det skulle da være om jeg kunne møte opp i byen og være tilstede ? - Ja dersom at Dokker kunne det ! utbrøt Aksel . - Geissler avgjorde det i neste øyeblikk : Jeg skal se om jeg får tid , men jeg har så meget å ivareta sørpå . Men jeg skal se om jeg får tid . Farvel for idag . Jeg skal sende deg de redskapene !
Geissler gikk .
Var det nu hans siste tur i marken ?
VI
resten av arbeiderne kommer ned fra fjellet , driftener stanset . Nu ligger fjellet dødt igjen .
Nu er også stenfjøset på Sellanraa ferdig . Det har fått det foreløpige torvtak på for vinteren , det store hus inndeles i rom , lyse rom , en veldig salong i midten og store kabinetter på hver
263
av endene , ja det er som for mennesker . Isak bodde engang her på stedet i en torvgamme sammen med noen geiter : nu er det ingen torvgamme mere på Sellanraa .
De innreder med spiltau , båser og binger . For å få det fort ferdig er de to murere fremdeles med , men Gustaf kan ikke med trearbeide , sier han , og skal derfor reise . Gustaf har vært en herlig gutt på muren og har løftet som en b j ør n ; om kveldene har han vært til glede og oppmuntring for alle og spilt munnspill og han har dessuten hjulpet kvinnfolkene med å bære tunge hølker til og fra elven ; men nu skal han reise . Nei han kan ikke med trearbeide , sier han . Det er som han absolutt vil avsted .
Du kunne vel være til imorgen , sier Inger . - Nei han har ikke mere arbeide her og nu får han dessuten følge over grensefjellet med de siste gruvearbeidere . - Hvem skal nu hjelpe meg med hølkene ? sier hun og smiler vemodig . - Det har den raske Gustaf straks råd for : han nevner Hjalmar . Og Hjalmar det var den yngste av de to murere , men ingen av dem var ung som Gustaf og ingen slik som han . - Nei han Hjalmar ! svarer Inger foraktelig . Men plutselig tar hun seg i det og vil hisse Gustaf og sier : Jaja , han Hjalmar er ikke verst . Og han synger så pent på ste nen . - En støver ! erklærer Gustaf uten å hisses . - Men han kunne vel være natten over ? - Nei . Så ville følget gå ifra ham . A nu var vel Gustaf begynt å bli trett av det . Det var briljant å nappe henne midt for nesen på alle kameratene og ha henne det par uker han var på stedet ; men nu skulle han herfrå , til andre arbeider , kanskje til en kjærest derhjemme , det var nye utsikter . Kunne han gå her og drive for Ingers skyld ? Han hadde så god grunn til å avbryte at hun seiv måtte forstå det ; men hun var blitt så dristig , så ansvarsløs , hun brydde seg om ingenting . Det hadde ikke vart så lenge mellom dem nei , men det hadde vart murarbeidet ut .
264
Inger går sannelig og er trist , ja hun er så villfarende trofast at hun sørger . Det er ikke så godt for henne , hun er uten skaperi og uten forlorenhet forelsket . Nei hun skammer seg ikke over det , hun er et kraftig kvinnfolk full av svakhet , nu følger hun naturen omkring seg , hun har høstglød . Mens hun står og lager istand niste til Gustaf bølger hennes bryst av følelser . Hun tenker ikke over om hun har rett til det eller om det er fare ved det , hun gir bare efter , hun er blitt morsk efter å smake , efter å nyte . Isak kunne løfte henne i taket og stampe henne ned i gulvet engang til , - javel , men hun barer seg ikke .
Hun går ut med nisten og leverer den .
Nu hadde hun satt et hølke tilrette ved trappen , om Gustaf skulle ville bære med henne til elven for siste gang . Hun vil kanskje si ham noe , kanskje stikke til ham et eller annet , gullringen , gud vet , hun var troendes til alt. Men det måtte vel ha en ende , Gustaf takker for nisten , sier farvel og går . Og går .
Der står hun .
Hjalmar ! roper hun høyt , å så unødig høyt . Det er som om hun jubler på tross - ja eller er i nød .
Gustaf går ....
Hosten utover foregår nu det sedvanlige arbeide i hele marken , like ned til bygden , poteten tas opp , kornet berges inn , storfeet blir sluppet på jordet . Det er åtte nybygg og alle steder har de det travelt , men på handelsstedet Storborg har de ikke dyr og ikke grønt jorde , de har bare have , og ellers så har de heller ingen handel mere , og ingen har det travelt der .
På Sellanraa har de en ny rotfrukt som heter turnips , den står grønn og kolossal på sin myrteig og duver med bladene , men det er ikke råd å holde kyrne borte fra den , de bryter ned alle gjerder og stormer beljende inn . Nei så må Leopoldine og lille Rebekka de må gjete for turnipsmyren , og lille Rebekka hun går med en stor vier i hånden og er svær til å jage kyr . Faren
265
arbeider i nærheten og nu og da kommer han og kjenner på hendene hennes og på føttene hennes og spør om hun fryser . Leopoldine som er stor og voksen snart hun går og binder hoser og votter til vinters mens hun gjeter . Hun er født i Trondhjem og kom til Sellanraa fem år gammel . Erindringen om en stor by med mange mennesker og en lang reise med dampskip glir nu mere og mere ut i det fjerne for henne , hun er et markens barn og kjenner ikke mere noen annen stor verden enn bygden dernede hvor hun har vært til kirken noen ganger og hvor hun ble konfirmert ifjor ....
Og nu er det de tilfeldige gjøremål som melder seg , således veien nedover som er lite fremkommelig på et par steder . Da jorden ennu er tien går Isak og Sivert en dag og begynner å grøfte veien . Det er to myrstykker som skal tørrlegges .
Aksel Strøm har lovet å være med på dette arbeide fordi også han har hest og har bruk for veien ; men nu fikk Aksel så nødvendig ærend til byen - hva i allverden han skulle der , men det var et aldeles nødvendig ærend , sa han . Men han har fått sin bror på Breidablik til å møte i sitt sted på veiarbeidet . Han heter Fredrik .
Denne mann er ung og nygift , en lettlivet kar som kan si en spøk og være like god for det ; Sivert og han ligner hverandre . Nu var Fredrik innom sin nærmeste granne Aronsen på Storborg da han kom oppover imorges og er derfor opptatt av alt det handelsmannen hadde sagt . Det begynte slik at Fredrik ville ha en tobakksrull . Jeg skal forære deg en tobakksrull når jeg får han , sa Aronsen . Nå , så har Dokker ikke tobakk ? Nei , og ikke vil jeg ha han , det er ingen til å kjøpe han . Hva du tror jeg tjener på en tobakksrull ? Aronsen hadde nok vært i et farlig lune , han fant seg likefrem narret av det svenske gruveselskap : nu hadde han nedsatt seg her i marken for å handle og så stanset driften .
Fredrik smiler lunt av Aronsen og har ham tilbeste : Nei han
266
har da ikke gjort det slag med jorden sin ! sier han , og han har ikke engang for til dyrene sine , han kjøper det ! Han var på meg om å få kjøpe høy . Nei jeg hadde ikke høy å seige . Nå , du trenger ikke penger ! sa han Aronsen . Han tror det er ett og alt å ha penger , han drev en hundrekroneseddel på disken og sa : Penger ! Ja penger er godt ! sa jeg . Det er bom konstant ! sa han . Han er akkurat som han viser seg ørlite narraktig medkvart , og konen hans hun går med lommeur på seg til hverdags - hva det nu kan være for innstendige klokkeslett hun skal huske på .
Sivert spør : Snakket ikke han Aronsen om en som hette Geissler ? - Jo . Det var en som ikke ville seige fjellet sitt , sa han . Han Aronsen var rasende : en avsatt lensmann , sa han , kanskje eier han ikke en femkrone i boka , han skulle vært skutt ! Dokker skal nu bie ørlite , sa jeg , så selger han vel senere . Nei , sa han Aronsen , det skal du ikke vør å tro . For det skjønner vel jeg som er handelsmann at når den ene parten setter på to hundre og femti tusen og den andre parten byr fem og tyve tusen så er det for meget som står dem imellom , det blir ingen handel . Men lykke på reisen ! sa han Aronsen , jeg var bare tilfreds jeg aldri hadde satt min fot i dette hullet med meg og mine ! Ja Dokker tenker nu vel ikke på å seige ? spurte jeg . Jo , svarte han , det er nett hva jeg tenker på . Denne myrmarken , sa han , dette hullet og denne ørken . Jeg tar ikke inn en krone på hele dagen mere , sa han .
De lo av Aronsen og hadde ingen medynk med ham . - Tror du han selger ? spurte Isak . - Ja det lét han om . Og nu har han alt skilt seg med drengen . Ja det er en artig og konstig mann han Aronsen , det er visst ! Han skiller seg med drengen som kunne arbeide med vinterveden og kjøre hjem høy med hans egen hest , men han beholder fullmektigen . Det er nok sant , han selger ikke for en krone om dag mere , for han eier ikke varer i bua ; men hva skal han så med fullmektigen ? Minders det er av
267
stormektighet og overmakt : at han må ha en mann til å stå ved pulten og skrive i store protokoller . Hahaha , ja det er nett som han skulle være ørpitterlite galen han Aronsen !
De tre menn arbeider til middags , spiser av sine matskrepper og prater en kort stund . De har sine ting å drøfte , markens og nybyggenes ve og vel , det er ikke småtterier , men de behandler dem med sindighet , de er rolige , deres nerver er uslitte og gjør ikke det de ikke skal . Nu begynner høsten , det tier overalt i skogen omkring , fjellene står der , solen står der , i kveld vil måne og stjerner komme , alt er faste forhold , det er fullt av vennlighet , en favn . Her har menneskene tid til å hvile i lyngen , med en arm til hodepute .
Fredrik taler om Breidablik , at han har ikke fått gjort stort dernede enda . - Jo , sier Isak , du har gjort meget alt , det så jeg da jeg var nedover . - Denne ros fra den eldste i marken , kjempen seiv , gledet vel Fredrik , han spør ærlig : Synes Dokker det ? Nei det skal bli bedre senere . Jeg ble så bortheftet iår , stuen skulle flis , hun var lekk og holdt på å fare ille ; høyhuset måtte jeg rive og sette opp igjen ; fjøsgammen var forliten , jeg har nu både ku og kvige som at ikke han Brede hadde i sin tid , sier Fredrik stolt .
- Trives du her ? spør Isak . - Ja jeg trives og konen min hun trives , hvorfor skulle vi ikke det ? Det er vidt omkring hos oss , vi kan se oppover og nedover veien . Den lille lunden ved husene er pen , synes vi , der er bjørk og selje , jeg skal nu plante mere på andre siden av tunet når at jeg får tid . Det er storveies så myren har tørket bare siden i vår da jeg grøftet , det kommer nu an på tilårs hva som monne vokse på henne ! Jo trives ? Når at konen og jeg har hus og hjem og jord ? - Nå skal det være bare dokker to ? spør Sivert underfundig . - Nei , vet du , det kan hende at vi blir flere , svarer Fredrik muntert . Og når vi snakker om å trives så har jeg aldri sett konen min så trivelig som nu .
De arbeider tilkvelds ; nu og da retter de ryggen og snak-
268
ker med hverandre : Nå , så fikk du ikke tobakk ? spør Sivert . - Nei , og det er jeg like sæl med , svarer Fredrik . Jeg bruker ikke
tobakk . - Bruker du ikke tobakk ? - Nei . Men jeg ville bare gå innom han Aronsen og høre hva han sa . - Da lo begge skøyerne og hadde moro .
På hjemveien er far og sønn fåmælte som sedvanlig , men Isak må ha tenkt ut noe , han sier : Du , Sivert ? - Ja ? svarer Sivert .
- Nei det var ikke noe . - De går en lang stund , så taler faren igjen : Hvorledes kan han Aronsen handle når han ikke eier varer ? - Nei , svarer Sivert . Men her er nu ikke så mange mennesker i marken å ha varer til . - Nå , mener du det ? Neinei , det er vel så ! - Sivert forundrer seg litt over disse ord . - Faren fortsetter : Her er bare åtte nybygg , men det kan nu bli flere og flere . Nei jeg vet ikke . - Sivert forundrer seg enda mere ; hva tenker faren på ? Ingenting ? Far og sønn går en lang stund igjen og er nesten hjemme . - Hm . Hva du tror han Aronsen vil sette på for stedet sitt ? spør den gamle . - Det var nu det ! svarer Sivert . Vil du kjøpe det ? sier han for spøk . Men med ett går det opp for ham hvor faren vil hen : det er Eleseus den gamle tenker på . A han har vel aldri glemt ham , men tenkt like så trutt på ham som moren , bare på sin egen måte , nærmere jorden , også nærmere Sellanraa . - Prisen er vel overkommelig , sier Sivert da . - Og når Sivert sier så meget da skjønner faren på sin side at han er blitt forstått , og som om han er redd for å ha vært for tydelig går han straks over til å si et par ord om veiarbeidet , at det var godt de hadde det ifra seg .
I et par dager stakk Sivert og hans mor sine hoder sammen og rådslo og hadde meget å hviske om og skrev endog et brev ; da lørdagen kom fikk Sivert lyst til å gå til bygden . - Hva du skal ned i bygden nu igjen og renne støvlene i filler ? spurte faren dyktig forarget - å mere morsk i ansiktet enn naturlig var , han skjønte nok at Sivert skulle på posthuset . - Jeg skal til kirken ,
269
svarte Sivert . - Det fantes ikke bedre grunn , faren sa : Ja hva det kunne være !
Men når Sivert skulle til kirken så kunne han spenne for og ta lille Rebekka med. Lille Rebekka hun kunne sannelig få denne fornøyelsen for første gang i livet , hun hadde vært så dyktig til å gjete for turnipsen og var i det hele tatt perlen og knoppen av alle på gården , det var hun . Det ble spent for , og Rebekka fikk tausen Jensine med til følge - hvilket Sivert ikke motsatte seg .
Mens de er borte hender det at fullmektigen på Storborg kommer oppover marken . Hva nu ? Nei ingen stor ting , bare at en fullmektig , en Andresen , kom gående , han skal opp på fjellet en tur , hans sjef har sendt ham . Mere er det ikke . Og det går intet større rykk gjennom menneskene på Sellanraa ved denne hendelse , det er ikke som i gamle dager da en fremmed var et sjeldent syn på nybygget og Inger ble mere eller mindre alterert . Nei Inger hun er gått i seg seiv igjen og er stille .
En aparte ting den andaktsboken , en veileder , ja en arm omkring halsen ! Når Inger hadde vært slipphendt med seg seiv og gått seg vill i bærmarken fant hun hjem igjen ved minnet om kammerset og andaktsboken , for tiden var hun atter nedsenket og gudfryktig . Hun husker de år for lenge siden da hun sydde og stakk seg på en nål og sa : Fan ! Det lærte hun av sine medsøstre ved det store skredderbord . Nu stikker hun seg på en nål og blør og suger blodet av i taushet . Det skal ikke liten overvinnelse til å omvende seg så . Og Inger gikk enda videre . Da alle arbeiderne var forsvunnet og stenfjøset var ferdig og hele Sellanraa igjen lå forlatt da hadde Inger en krise og gråt meget og slet ondt . Hun låstet ingen annen enn seg seiv for sin fortvilelse og hun var dypt ydmyk . Bare hun kunne tale med Isak og lette sitt sinn , men det gjorde ingen på Sellanraa , at de talte om sine følelser og bekjente noe . Så bad hun mannen svært omhyggelig inn til måltidene og gikk like bort til ham
270
og bad ham istedet for å rope fra dørhellen , og om kveldene så hun over klærne hans og satte i knapper . Men Inger gikk enda videre , en natt reiste hun seg på albuen og sa til mannen : Du Isak ? - Hva det er ? spør Isak . - Nå , er du våken ? - Ja ? - Nei det var ikke noe , sier Inger . Men jeg har ikke vært som jeg skulle .
- Hva ? spør Isak . Det unnslapp ham og han kom seg på albuen han også . De lå og talte videre ; hun er nu allikevel et makeløst kvinnfolk og har et fullt hjerte : Jeg har ikke vært som jeg skulle imot deg , sier hun . Det gjør meg så ondt ! - Disse enkle ord rører ham , rører kvernkallen , han vil sannelig trøste Inger , han forstår ikke selve saken , men han forstår bare at det er ingen som hun : Det skal du ikke vør å gråte for , sier Isak , for det er ingen som er som vi skal ! - Nå . Neinei , svarer hun takknemlig . A Isak han hadde slikt sunt skjønn på tingene , han rettet dem opp når de hellet . Hvem er som vi skulle være ? Han hadde rett , selve hjertets Gud , han som enda er Gud , er jo ute på eventyr , og vi kan se det på ham , villstyringen : den ene dag duver han i en rosendynge og slikker seg om munnen og husker seg , den neste dag har han trådt en torn i foten og drar den ut igjen med et desperat ansikt . Dør han av det ? Ikke spor , han er like god . Det skulle se vakkert ut om han døde .
Det rettet seg med Inger også , hun kommer over det , men hun vedblir med sine andaktsstunder og finner trygg barmhjertighet i dem . Inger er flittig og tålmodig og god hver dag , hun kjenner Isak fra alle andre mannfolk og ønsker seg intet annet enn han . Naturligvis er han ingen støver og sanger til det ytre , men han er bra nok , ho , det skulle hun mene ! Og det sannes igjen at gudsfrykt med nøysomhet er en stor vinning .
Nu kom denne lille fullmektig fra Storborg , denne Andresen , han kom til Sellanraa om søndagen , og Inger ble ikke alterert , det var langt ifra , hun gadd ikke engang seiv gå inn med en melkekum til ham , men da ikke tausen var hjemme sendte hun
271
Leopoldine med den . Og Leopoldine bar jo en melkekum godt nok og sa værsågod og ble rød i ansiktet , enda hun hadde søndagsklær på og intet hadde å unnse seg for . - Takk , det er altfor meget ! sa Andresen . Er far din hjemme ? sa han . - Ja han er vel ute enkvar sted ’ n . - Andresen drakk og tørket seg med lommetørkleet og så på klokken . Er det langt opp til gruvene ? sa han .
- Nei . Det er en times gang og ikke det . - Jeg skal opp og se dem over for han Aronsen som jeg er fullmektig hos . - Nå . - Ja du kjenner vel meg ? Jeg er fullmektig hos han Aronsen . Du har vært hos oss og handlet . - Ja . - Jeg husker deg godt , sa Andresen , du har vært to ganger og handlet . - Det er mere enn som ventendes at Dokker kan huske meg , svarte Leopoldine , men da var det nokså forbi med hennes krefter , hun stod og holdt seg i en stol . - Andresen hadde krefter tilbake , han fremturet og sa : Skulle jeg ikke huske deg ! Og han sa videre : Kan du ikke gå med meg opp på fjellet ?
Litt efter litt ble det rødt og rart for Leopoldines øyne og gulvet ble borte under henne og fullmektig Andresen talte fra det fjerne : Har du ikke tid ? - Nei , svarte hun . - Gud vet hvorledes hun kom seg ut i kjøkkenet . Moren så på henne og spurte : Hva det er som feiler deg ? - Ingenting . -
Ingenting , neivel . Men se , nu var det Leopoldines tur å bli alterert , å begynne kretsløpet . Hun var vel skikket til det , oppløpen og pen og nykonfirmert , hun ville nok bli et bra offer . Det dirrer en fugl i hennes unge bryst , hennes lange hender er som morens fulle av ømhet , fulle av kjønn . Kunne hun ikke danse ? Joda . Det var et under hvor de lærte det , men de lærte å danse på Sellanraa også , Sivert kunne det , Leopoldine kunne det , en dans skapt i marken , en stedegen svingom med mange krefter , skotsk , masurka , reinlender og vals . Og kunne ikke Leopoldine pynte seg og bli forelsket og drømme lysvåken ? Akkurat som andre ! Da hun stod på kirkegulvet fikk hun låne morens gull-
272
ring , det fantes ikke synd i det , det var bare pent , og dagen efter da hun skulle til alters fikk hun forresten ikke ringen på før alt var overstått . Hun kunne gjerne stå med gullring på kirkegulvet , hun var datter av en mektig mann , markgreven .
Da fullmektig Andresen kom ned igjen fra fjellet traff han Isak og ble bedt inn . Han fikk middag og kaffe . Alle husets folk var nu i stuen og deltok i samtalen . Fullmektigen forklarte at Aronsen hadde sendt ham oppover for å undersøke hvorledes det var fatt med gruvene , om det var tegn til at drift og virksomhet kunne begynne igjen . Gud vet , fullmektigen satt kanskje og storløy at han var sendt , han kunne like så gjerne ha funnet turen på for egen regning , og iallfall så kunne han ikke ha vært helt oppe ved gruvene på den korte tid han var borte . - Det er nu ikke så godt å se utenpå om at selskapet vil begynne igjen , sa Isak . - Nei det innrømmet fullmektigen , men han Aronsen hadde nu sendt ham og det var nu også så at fire øyne ser mere enn som to.
Men nu kunne vel ikke Inger bare seg lenger , hun spør : Er det som de sier at han Aronsen vil seige igjen ? - Fullmektigen svarer : Han snakker på det . Og en mann som han kan nu gjøre hva han vil , for han har middel til alt. - Nå , han har mange penger ? - Ja , svarer fullmektigen og nikker , det mankerer visst ikke ! - Inger kan atter ikke tie , men spør : Hva mon han forlanger for stedet sitt ? - Isak griper inn , han er kanskje enda mere nyfiken enn Inger ; men denne idé om kjøpet av Storborg skal aldeles ikke ha oppstått hos ham , han gjør seg fremmed for den og sier : Hva du spør for , Inger ? - Nei jeg spør nu bare , svarer hun . - De ser begge på fullmektig Andresen og venter . Da svarer han .
Han svarer nokså forbeholdent at prisen vet han ikke , men han vet hva Aronsen seiv har sagt at Storborg koster ham . - Hvormeget er det ? spør Inger og eier ikke makt til å tie og
273
holde sin munn . - Det er seksten hundre kroner , svarer fullmektigen . - Nå , Inger slår øyeblikkelig hendene sammen , for er det noe kvinnfolk ikke har så er det just dette at vett og forstand på gårdpriser det har de ikke . Men forresten så er nu seksten hundre kroner det er ingen småsum i marken , og Inger er bare redd for én ting : at Isak skal skremmes ifra . Men Isak han er akkurat maken til et fjell og sier bare : Det er de store husene ! - Ja , sier fullmektig Andresen også , det er de overhendige husene ! -
Nyss før fullmektigen går er Leopoldine kommet seg på dør . Det er så rart , det synes vel umulig for henne å ta ham i hånden . Men hun har funnet seg en god plass og står i stenfjøset og ser ut av et av vinduene . Hun har et blått silkebånd om halsen , det hadde hun ikke før , og det merkelige er at hun har fått tid til å ta det på . Der går han forbi , han er litt liten og rund , sprek i leggene , lyslett helskjegg , åtte , ti år eldre enn hun . Han er ikke uvennes , skulle hun mene ! ....
Og så kom kirkefolket hjem langt ut på natten til mandag . Alt var gått bra , lille Rebekka hadde nu sovet de siste timer oppover og hun ble også løftet sovende av kjerren og båret inn . Sivert har hørt meget nytt , men da moren spør : Hva du freget ? svarer han bare : Nei ikke noe videre . Han Aksel har fått slåmaskin og brottharv . - Hva du sier ? spør faren interessert . Så du det ? - Jeg så det . Det stod på bryggen . - Nå , så var det ærendet hans til byen ! sier faren . Og Sivert sitter tykk av bedre viten , men mæler ikke et ord mere .
Faren kunne gjerne tro at Aksel Strøms nødvendige ærend til byen var å kjøpe slåmaskin og brottharv ; moren kunne også gjerne tro det . A men det var ingen av foreldrene som trodde det , de hadde nok hørt ymte om at det hang sammen med et nytt barnemord i marken . - Ja nu må du gå og legge deg ! sier faren tilslutt .
274
Sivert går og legger seg , han er tykk av viten . Aksel er kalt til forhør , det var en stor sak , lensmannen er reist med ham . Det var så stor en sak at lensmannsfruen , som sannelig atter hadde fått en liten , hadde forlatt barnet og var reist med til byen . Hun hadde lovet på at hun ville tale et ord med juryen .
Nu drev det med sladder og rykter i bygden og Sivert merket godt at et visst eldre barnemord ble husket påny . Utenfor kirken stanset samtalen når han nærmet seg , og hadde han ikke vært den han var ville kanskje folk ha vendt seg fra ham . Det var godt å være Sivert , først fra en stor gård , en rik manns sønn , dernest seiv en dyktig kar , en arbeider , han stod foran andre og hadde respekt . Han hadde også hele tiden hatt folkeyndest . Bare nu ikke Jensine kom til å få høre formeget før de reiste hjem ! Sivert hadde også sitt å ottest for , også markens folk kan rødme og blekne . Han så da Jensine gikk fra kirken med lille Rebekka , hun hadde også sett ham , men var bare gått forbi . Så venter han en stund og kjører så over til smedens stue for å hente de to.
De sitter og spiser , hele huset spiser middag . Sivert blir også bydd mat , men han har spist , takk ! De visste at han skulle komme , de kunne ha ventet den lille stunden , det ville de ha gjort på Sellanraa , det gjorde de ikke her . - Anei det er vel ikke slik mat som du vinn på , sier smedkonen . - Hva du freget med kirken ? spør selve smeden , skjønt han hadde vært ved kirken han dg.
Da Jensine og lille Rebekka sitter på kjerren sier smedkonen til sin datter : Jaja , Jensine , nu må det ikke vare for lenge før du kommer hjem igjen ! - Dette kan forstås på to måter , tenkte vel Sivert , for hanblandet seg ikke i det . Men en litt tydeligere tale , og han ville kanskje ha svart ! Han rynker brynene og venter , - nei , intet mere .
De kjører hjemover og lille Rebekka er den eneste som har
275
noe å si , hun er full av eventyret i kirken , av presten i den sølvkorsede kjole , av lyskronen , orgelet . Efter en lang stund sier Jensine : Det var skammelig dette med ho Barbro ! - Hva det var mor di mente med at du skulle komme hjem igjen snart ? spør Sivert . - Hva hun mente ? - Vil du reise ifra oss ? - Jeg må vel hjem igjen engang , svarer hun . - Ptro ! sier Sivert og stanser hesten . Vil du at jeg skal snu med deg nu ? - Jensine ser på ham , han er blek som en dødning . - Nei , svarer hun . Kort efter begynte hun å gråte . Rebekka ser forundret fra den ene til den andre . A lille Rebekka var svært nyttig å ha med på en slik tur , hun tok parti for Jensine og klappet henne og fikk henne til å smile igjen . Og da lille Rebekka truet sin bror med at hun ville hoppe av kjerren og finne en god vier til ham måtte også Sivert smile . - Men nu må jeg spørre hva du mente ? sa Jensine . - Sivert svarte uten betenkning : Jeg mente at hvis du vil reise ifra oss så må vi prøve å greie oss deg foruten . - Lenge efter sier Jensine : Jaja ho Leopoldine er nu voksen og kan gjøre mitt arbeide .
Det ble en vemodig hjemferd .
VII
det går en mann oppover marken . Det suser og regner , høstvæten er begynt , men det bryr ikke mannen seg om , han ser glad ut og er det også , det er Aksel Strøm , han kommer fra forhøret og er frikjent . Og han er glad : først så står nu en slåmaskin og en nybrottsharv til ham nede på bryggen og dernest er han frikjent . Han har ikke vært med å myrde et barn . Slik kan det gå !
Men for noen stunder han har opplevet ! Da han stod og vidnet hadde denne daglige sliter det tyngste arbeide i sitt liv . Han hadde ingen fordel av å øke Barbros skyld , derfor tok han seg
276
vel i akt for å si formeget , han åpenbarte ikke engang alt han visste , hvert ord ble spurt ut av ham og han svarte oftest med ja og nei . Var ikke det nok ? Skulle saken gjøres enda større ? A det så mangen gang ut til å bli alvor , den høye øvrighet var så sortkledd og farlig , den kunne med noen få ord ha vendt alt til det verste og kanskje fått ham dømt . Men det var snille folk , de ville ikke hans undergang . Og det traff seg dessuten så at det var mektige krefter i virksomhet for å redde Barbro , dette skulle også han komme til å . nyte godt av .
Hva i allverden stod så på for ham ?
Barbro seiv kunne vel ikke gi seg til å forklare seg til misfordel for sin forrige husbond og kjæreste , han satt inne med en fryktelig viten om både denne og en eldre barnesak , hun var vel ikke dum . Nei Barbro var klok nok , hun roste Aksel og sa at han slett intet visste om hennes nedkomst før efter at den var over . Han var smått egen av seg og de stemte ikke overens , men han var en stille kar og en aldeles utmerket kar . Nei at han hadde gravet en ny grav og skjult liket i den , det var lenge bakefter , det kom seg av at han syntes ikke den første graven var tørr nok , men det var den nu forresten , det var bare at han Aksel var så egen .
Hva stod så på for Aksel når Barbro tok hele børen ? Og for Barbro var det såre mektige krefter i bevegelse . Fru lensmann Heyerdahl var i bevegelse .
Hun gikk til høy og lav person og sparte seg ikke , hun forlangte seg avhørt som vidne og holdt tale i retten . Da hennes tur kom stod hun der ved skranken og var meget til dame , hun opptok spørsmålet om barnemord i hele sin bredde og gav retten et nummer , det var som hun hadde utvirket tillatelse hertil på forhånd . Man kunne ha hva for mening man ville om lensmannsfruen , men tale kunne hun og lærd i politikk og samfunnsspørsmål det var hun . Det var et under hvor hun fikk
277
ordene ifra . Nu og da syntes lagmannen å ville føre henne litt tilbake til saken , men han hadde vel ikke hjerte til å forstyrre henne , han lot henne holde på . Og i slutten kom hun både med et par brukbare opplysninger og gjorde retten et oppsiktsvekkende tilbud .
Alt foregikk - bortsett fra rettstekniske vidløftigheter - således :
Vi kvinner , sa lensmannsfruen , vi er en ulykkelig og underkuet halvdel av menneskeheten . Det er menn som gjør lovene , vi kvinner har ingen innflytelse på dette . Men kan nu en mann sette seg inn i hva det vil si for en kvinne å få barn ? Har han følt angsten , har han følt den forferdelige smerte og ve og utstøtt skrikene ?
I dette tilfelle er det en tjenestepike som har fått barnet . Hun er ugift , hun skal altså hele tiden gå med barn i seg og prøve å skjule det . Hvorfor skal hun skjule det ? For samfunnets skyld . Samfunnet forakter den ugifte kvinne som skal ha barn . Det ikke alene ikke beskytter henne , men det forfølger henne med forakt og skam . Er det ikke hårreisende ? Det er så at ethvert menneske med hjerte i livet må opprøres ! Piken skal ikke bare føde barn til verden , som kunne synes evig hårdt nok , men hun skal behandles som en forbryter herfor . Jeg vil si det var et hell for denne pike som her sitter på anklagebenken at hennes barn ved et ulykkestilfelle ble født i bekken og kvalt . Det var en lykke både for henne seiv og for barnet . Sålenge samfunnet er som det nu er bør en ugift mor være straffri for endog å drepe sitt barn .
Det høres et svakt murr fra lagmannen .
Eller iallfall straffes bare ubetydelig , sa lensmannsfruen . Selvfølgelig er vi alle enige i at barnas liv bør bevares , sa hun , men skal absolutt ingen av humanitetens lover gjelde overfor den ulykkelige mor ? sa hun . Sett Dem inn i hva hun har gjen-
278
nomgått under svangerskapet , hva for kvaler hun har opplevet med å skjule sin tilstand og ikke vite sin arme råd med seg seiv og det barn som skal komme . Det kan ikke noen mann sette seg inn i , sa hun . Barnet får iallfall en velment død . Moren vil ikke seg seiv og det kjære barn så ondt at det skal leve , skammen er for tung for henne å bære , under dette modnes planen i henne om å avlive barnet . Så føder hun i dølgsmål og hun er i fire og tyve timer så full av villelse at hun er utilregnelig under selve drapet . Hun har så å si nesten ikke utøvet det , for hun er så i villelse . Med hver knokkel i seg enda verkende efter nedkomsten skal hun nu ombringe barnet og skaffe liket aweien , - tenk Dem den viljeanstrengelse som utfordres til dette arbeide ! Men naturligvis ønsker vi alle at barn skal leve og det er bare beklagelig at noen av dem utryddes . Men det er samfunnets egen skyld , dette håpløse , ubarmhjertige , sladresyke , forfølgelsessyke , ondsinnede samfunn som står på vakt for å kverke den ugifte mor med alle midler !
Men seiv efter en slik medfart av samfunnet kan de mishandlede mødre reise seg igjen . Det er ofte så at disse piker efter sitt sosiale feiltrinn nettopp da begynner å utfolde sine beste og edleste egenskaper . Lagretten kunne spørre bestyrerinnene på de asyler som opptar mor og barn om ikke dette er sant . Og det er erfaringsmessig godtgjort at nettopp de piker som har - ja som samfunnet således har tvunget til å drepe sitt barn , de blir så utmerkede barnepiker . Det skulle vel gi stoff til eftertanke for noen hver .
En annen side av saken er denne : Hvorfor skal mannen gå fri ? Moren som begår barnemord hun kastes i fengsel og pines , men barnefaren , selve forføreren , han røres ikke . Men alldenstund han er barnets opphav har han del i mordet og den største del i det , uten ham ville ulykken ikke vært ute . Hvorfor går så han frank og fri ? Fordi lovene forfattes av mannfolk . Der
279
har De svaret . Det er så at man må anrope himmelen om vern mot disse mannfolklover ! Og det blir aldri godt før vi kvinner blir med og får et ord å si ved valgene og på Tinget .
Men , sa lensmannsfruen , når nu denne grusomme skjebne rammer den skyldige - eller mere skyldige - ugifte mor som begår barnemord , hva skal vi så mene om den uskyldige som bare mistenkes for mordet og ikke har utøvet det ? Hva for oppreisning gir samfunnet dette offer ? Ingen oppreisning ! Jeg vidner at jeg kjenner den anklagede pike som sitter der , jeg har kjent henne fra barn , hun har vært i min tjeneste , hennes far er min manns stevnevidne . Vi kvinner tillater oss å tenke og føle stikk imot mennenes anklager og forfølgelser , vi tillater oss å ha en mening om tingene . Piken der er arrestert og berøvet friheten mistenkt for først å ha født i dølgsmål , dernest for å ha ombragt sitt barn . Hun har - det tviler ikke jeg på - ingen av delene gjort ; lagretten vil seiv komme til denne soleklare slutning . Dølgsmål ? Hun føder midt på lyse dagen . Vel er hun alene , men hvem skulle være hos henne ? Det er langt opp i en ødemark , det eneste menneske på stedet foruten henne seiv er en mann , skulle hun ha tilkalt ham i et slikt øyeblikk ? Vi kvinner opprøres ved en slik tanke , vi slår øynene ned ved en slik tanke . - Så skal hun ha drept barnet ? Hun fødte det i en bekk , hun ligger der i iskoldt vann og føder . Hvorledes er hun kommet til bekken ? Hun er tjenestepike , altså slave , hun har sine daglige gjøremål , nu skal hun tilskogs efter ener til trekjørlene ; idet hun skal over bekken glir hun og faller nedi . Der blir hun liggende . Barnet fødes og kveles i vannet .
Lensmannsfruen stanser . Hun kunne se på retten og tilhørerne at hun hadde talt forunderlig godt , det var så stille i rommet , bare Barbro satt nu og da og tørket øynene av rørelse . Fruen endte med disse ord : Vi kvinner har et hjerte . Jeg har forlatt mine barn i fremmede hender for å komme reisende og
280
vidne for den ulykkelige pike som sitter der . Mennenes lover kan ikke forby kvinnen å tenke : jeg tenker at piken der er straffet nok for ikke å ha gjort noesomhelst galt . Frikjenn henne da , så skal jeg ta henne til meg . Hun vil bli den mest utmerkede barnepike jeg har hatt .
Fruen slutter .
Lagmannen bemerket : Ja men det var jo barnemorderskene som efter fruens uttalelser ble så utmerkede barnepiker ? A , men lagmannen var ikke uenig med fru lensmann Heyerdahl , langtfra , han var så human han også , så presteaktig mild . Ved det par spørsmål som statsadvokaten fikk rettet til fruen efterpå satt lagmannen for det meste og noterte på noen papirer .
Det var en formiddags forhandling , ikke stort mere , vidnene var så få og saken sannelig så grei . Aksel Strøm satt og håpet det beste , så syntes plutselig både lensmannsfruen og statsadvokaten å forene seg om å skaffe ham ubehageligheter fordi han hadde begravet barneliket istedet for å melde dødsfallet . Han ble utspurt med noen strenghet og han ville kanskje ikke ha klart seg altfor godt på dette punkt hvis han ikke et stykke borti salen hadde fått øye på Geissler . Aldeles riktig : Geissler satt der . Dette gav Aksel et slags støtte , han følte seg ikke lenger alene mot en øvrighet som ville ham tillivs . Geissler nikket til ham .
Jo Geissler var møtt opp i byen . Han kom ikke til å melde seg som vidne , men han var tilstede . Han hadde også brukt et par dager før forhøret til å sette seg inn i saken og notere ned det han husket av Aksels egen fortelling på Maaneland . De fleste av dokumentene var i Geisslers øyne noe skrap , denne lensmann Heyerdahl var et meget innskrenket menneske , han hadde i sin efterforskning lagt an på å gjøre Aksel til medviter i barnemordet . Den tosk , den idiot , han hadde intet kjenn-
281
skap til livet i marken , han forstod ikke at barnet nettopp var det bånd som skulle binde kvinnfolkhjelpen til Aksels gård !
Geissler talte med statsadvokaten , men han fikk det inntrykk at han ikke hadde behøvet det : han ville hjelpe Aksel hjem igjen til gården og marken , men Aksel trengte ingen hjelp . Nei for det så jo velsignet lyst ut for piken Barbro seiv , og ble hun frikjent ville Aksels medskyld falle bort . Det kom jo an på vidneutsagnene .
Da de få vidner var avhørt - Oline var ikke innkalt , men lensmannen , Aksel , sakkyndigheten , et par piker fra bygden , da de var avhørt var det middagshvile og Geissler gikk til statsadvokaten igjen . Nei statsadvokaten hadde den oppfatning at det fremdeles så lyst ut for piken Barbro , som godt var . Fru lensmann Heyerdahls vidneprov hadde vært av megen vekt . Det kom jo an på lagretten .
Interesserer De Dem særlig for denne piken ? spurte statsadvokaten . - Forsåvidt , svarte Geissler . Eller kanskje særlig for mannen . - Har hun tjent hos Dem også ? - Nei han har ikke tjent hos meg . - Nå , mannen . Men piken ? Det er hun som samler rettens medfølelse . - Nei hun har ikke tjent hos meg . - Mannen han er mere fordektig , sa statsadvokaten . Han går hen aldeles alene og begraver barneliket i skogen . Det er mistenkelig .
- Han ville vel i det hele tatt begrave det , sa Geissler , det var ikke gjort første gang . - Nå , hun var en kvinne og hadde ikke en manns krefter til å grave . Og i den tilstand hun var orket hun ikke mere . I det hele og store , sa statsadvokaten , så har vi arbeidet oss frem til et mere menneskelig syn på disse barnemordsaker . Jeg ville som lagrette ikke våge å dømme denne piken , og efter det som foreligger tør jeg ikke kreve hennes domfellelse . - Det er meget gledelig ! sa Geissler og bukket . - Statsadvokaten vedble : Som menneske og privatmann vil jeg gå enda videre : jeg ville ikke dømme til straff en eneste ugift mor som
282
drepte sitt barn . - Det er interessant , sa Geissler , at hr. statsadvokaten og fruen som vidnet idag er så enige . - Nå , hun ! Men hun talte forresten godt . Nei , men hva skal alle disse domfellelser være til ? Ugifte mødre har lidd så uhørte kvaler på forhånd og er drevet så langt ned under alle menneskelige forhold ved verdens hårdhet og brutalitet at det er straff nok . - Geissler reiste seg og sa tilslutt : Men så er det barna ? - Ja , svarte statsadvokaten , det er sørgelig nok med barna . Men når alt kommer til alt så er det jo Guds velsignelse med barn igjen . Og spesielt slike uekte barn , hvorledes går det dem ? Hva blir det av dem ? - Geissler ville kanskje erte litt det runde menneske , eller kanskje ville han bare gjøre seg mystisk og dyp , han sa : Erasmus var løsbarn . - Erasmus ? - Erasmus av Rotterdam .
- Nå . - Leonardo var løsbarn . - Leonardo da Vinci ? Så . Ja det gis naturligvis unntagelser , ellers var ikke regelen der . Men i det store og hele ! - Vi freder fugl og dyr , sa Geissler , det synes litt rart ikke å frede spedbarn . - Statsadvokaten grep langsomt og verdig efter noen papirer på bordet til tegn på at han måtte avbryte : Ja , sa han fraværende , ja , åja . - Geissler takket for den overordentlig instruktive samtale han hadde oppnådd og gikk .
Han satte seg i rettssalen igjen for å være ute i tide . Det kitlet ham vel at han satt der såpass mektig : han hadde kunnskap om en viss avklippet skjorte til å bære - soplimeris i , om et barnelik som drev engang på Stadhavet , han kunne sette retten fast , et ord av ham nu ville være godt som tusen sverd . Men Geissler aktet visst ikke å uttale dette ord nu hvis det ikke ble nødvendig . Det tegnet jo herlig , selve den offentlige anklager var på anklagedes side .
Så fylles lokalet og retten settes igjen .
Det ble en interessant komedie i småbyen , statsadvokatens manende alvor , forsvarerens bevegede veltaleri . Lagretten satt
283
og hørte efter hva den skulle mene om piken Barbro og hennes barns død .
Ikke for det : så rent liketil var det nu ikke å finne dette ut . Statsadvokaten var en pen mann å se på og han var sikkert også et godt menneske , men noe måtte ha ergret ham nylig , eller han var kommet i tanker om at han hadde en plass å forsvare i norsk rettspleie , gud vet . Det var uforståelig , men han var ikke så medgjørlig som i formiddag , han påtalte udåden hvis den var gjort ; sannelig , sa han , det var et mørkt blad hvis det med bestemthet kunne sies å være så mørkt som vidneforklaringene tillot å tro og tenke . Det måtte så lagretten avgjøre . Han ville feste oppmerksomheten på tre punkter : det første punkt var om her forelå barnefødsel i dølgsmål , om dette spørsmål stod klart for dommerne . Han gjorde noen personlige bemerkninger . Det annet punkt var kledet , denne halve skjor ten , hvorfor hadde anklagede tatt med seg den ? Var det på vonen om at hun skulle få bruk for den ? Han utviklet dette videre . Det tredje punkt var den skyndsomme og fordektige begravelse uten å melde dødsfallet til prest og lensmann . Her var mannen på stedet hovedpersonen , og det var av den største viktighet for lagretten å oppgjøre seg den rette mening her . For det var jo innlysende at var mannen medviter , og det var derfor han foretok begravelsen på egen hånd , så måtte hans tjenestepike ha begått en ugjerning som han var blitt medviter i .
Hm ! sa det i salen .
Aksel Strøm satt atter og skjønte at han var i fare , han så opp og traff ikke et eneste blikk , alle fulgte taleren med øynene . Men langt borti lokalet satt Geissler nu igjen , han så ytterst overlegen ut , som sprekkeferdig av hovmod , med underleppen fremskutt og med ansiktet vendt mot loftet . Denne uhyre likegyldighet for rettens alvor og dette hm ! høyt mot sky kom til
284
å virke oppkvikkende på Aksel , han følte seg atter ikke alene mot hele verden .
Og nu rettet det seg , denne statsadvokat syntes endelig at det kunne være nok , han hadde fått utspredt så megen mistanke og ondskap mot ham som det var mulig , nu holdt han opp . Ja han snudde på en måte helt rundt gjorde statsadvokaten , han forlangte ikke domfellelse . Han sa tilslutt bent ut at efter de foreliggende vidneprov torde ikke han for sin del påstå anklagede dømt .
Det var jo riktig godt ! tenkte vel Aksel , nu blir det en ende på det !
Så tok forsvareren fatt , en ung mann som hadde lært å bli jurist og som nu hadde fått forsvaret i denne prektige sak . Det ble også en låt derefter , aldri hadde en mann vært mere viss på å forsvare en uskyldighet enn han . I grunnen hadde denne fru lensmann Heyerdahl kommet ham i forkjøpet og knepet adskillige argumenter fra ham i formiddag , han var misnøyd med at hun hadde utnyttet samfunnet - å han hadde seiv så meget å si samfunnet ! Han var ergerlig på lagmannen , som ikke hadde stoppet henne i talen , det var jo et innlegg hun leverte , opplagt prosedyre , hva var nu tilbake til ham ?
Han begynte med begynnelsen av piken Barbro Bredesens levnetsløp , hun var fra et småkårshjem , forresten med strevsomme og aktverdige foreldre , hun kom tidlig ut å tjene , hun kom først til lensmannens . Vi har idag hørt den mening som hennes matmor , fru Heyerdahl hadde om henne , den kunne ikke være mere strålende . Barbro kom til Bergen . Forsvareren festet seg ved det dypt følte skussmål fra to kontorister som hun hadde inntatt en betrodd stilling hos i Bergen . Barbro kom hjem igjen for å styre hus hos en ungkar i utmarken . Her begynte hennes ulykke .
Hun skulle ha barn med denne ungkar . Den ærede statsadvo-
285
kat hadde - forøvrig på den allerskjønnsomste og skånsomste måte - antydet barnefødsel i dølgsmål . Hadde Barbro dulgt sin tilstand , hadde hun fornektet den ? De to vidner , pikene fra hennes hjembygd , hadde ment å forstå at hun var fruktsommelig , men da de spurte henne hadde hun aldeles intet nektet , hun hadde bare slått det hen . Slik gjør unge piker det med den ting , de slår det hen . Ingen andre hadde spurt Barbro . Var hun gått til sin matmor og hadde bekjent ? Hun hadde ingen matmor . Hun var seiv matmor . Hun hadde en husbond , men en ung pike går ikke til en mann med den slags hemmeligheter , hun bærer korset seiv , hun synger ikke , hun hvisker ikke , hun er trappist . Hun dølger seg ikke , men hun går i enrom .
Barnet fødes , det er en fullbåren og velskapt gutt , han har levet og åndet efter fødselen , men han er kvalt . Lagretten kjenner omstendighetene ved denne fødsel , som foregikk i vann , moren fait i bekken og fødte , hun er ute av stand til å redde barnet , hun blir liggende og kan ikke engang redde seg seiv på land før efterpå . Nuvel , det kan ikke oppdages spor efter vold på barnet , det har ingen merker , ingen har villet dets død , det er kvalt av vannet . Det er ikke mulig å finne en naturligere forklaring .
Den ærede statsadvokat hentydet til et klede : det var et dunkelt punkt at hun hadde tatt med seg denne halve skjorte på sin tur . Intet var klarere enn denne dunkelhet : hun hadde tatt med seg kledet for å rispe ener i det . Hun kunne ha tatt - la oss si et putevar , men hun tok et klede til det . Noe måtte hun ha , hun kunne ikke bære rispet ener med seg i hendene . Nei her kunne lagretten være trygg !
Men det var et annet punkt som ikke var fullt så klart : hadde anklagede den støtte og omsorg som hennes tilstand krevet i de tider ? Viste hennes husbond henne skånsomhet ? Godt , hvis han gjorde det ! Piken har her under forhøret omtalt sin hus-
286
bond med anerkjennelse , det skulle tyde på et godt og edelt sinnelag hos henne . Mannen seiv , Aksel Strøm , har jo heller ikke i sine forklaringer lagt sten til børen for anklagede og låstet henne , - det har han sannelig også gjort rett i , for ikke å si klokt i : det er hun som skal frelse ham . Det å kaste mest mulig skyld over på henne ville jo nemlig , hvis det førte til hennes fall , også rive ham med.
Det er umulig å dukke ned i aktene i foreliggende sak uten å føle den dypeste medlidenhet med denne unge pike i hennes forlatthet . Og enda trenger hun ikke å anrope barmhjertigheten , men bare retten og forståelsen . Hun og hennes husbond er på en måte forlovet med hverandre , men uforlikelighet og dyp forskjell i interesser utelukker ekteskap . Hos denne mann kan denne pike ikke finne sin fremtid . Det er ikke behagelig å måtte gjøre det , men for å vende tilbake til momentet med det medbragte klede : når alt skal frem så var det ikke en av sine egne serker piken hadde tatt med , men en av sin husbonds skjorter . Vi spurte oss seiv i begynnelsen : Var denne skjorte stilt til rådighet ? Her , mente vi , kunne være en mulighet for at mannen , at Aksel , hadde hatt en finger med i spillet .
Hm ! sa det borti salen . Det var så hårdt og høy t at det stanset taleren , alle lette med øynene efter opphavsmannen til denne avbrytelse . Lagmannen sendte et skarpt blikk .
Men - fortsatte forsvareren efter å ha funnet seg seiv igjen - også på dette punkt kan vi være rolige , takket være anklagede seiv . Skjønt det skulle ligge i hennes interesse å halvere skylden her så har hun ikke gjort det . Hun har på det bestemteste fritatt Aksel Strøm for å ha kjent til at hun tok hans skjorte istedet for sin egen serk med til bekken - jeg mener med til skogen efter ener . Det er ingensomhelst grunn til å tvile på anklagedes ord , de har hele veien holdt stikk , de gjør det også her : hadde hun mottatt skjor ten av mannens hånd ville dette ha forutsatt
287
hele barnemordet , og anklagede vil ikke med sin sannhetskjærlighet bidra til å felle seiv denne mann for en forbrytelse som ikke er til . I det hele tatt forklarer hun seg pent og åpenhjertig og har ikke villet kaste noen skyld over på andre . Dette trekk å fare pent frem går igjen overalt hos henne , således har hun svøpt inn det lille barnelik på beste måte og gjort seg flid med det . Slik fant lensmannen det i graven .
Lagmannen vil - for en ordens skyld - gjøre oppmerksom på at det var grav nummer 2 lensmannen fant , og der hadde jo Aksel begravet barnet .
Javel , det er så , og jeg takker hr. lagmannen ! sier forsvareren med all den ærbødighet man skylder justisen . Jo det var så . Men nu hadde Aksel seiv forklart at han bare løftet liket over til den nye grav og la det nedi . Og det er utvilsomt også så at en kvinne kan bedre svøpe et barn enn en mann kan , og hvem kan allerbest svøpe det ? Jo , en mor med de ømme hender !
Lagmannen nikker .
Men forresten : Kunne ikke denne pike - hvis hun hadde vært av det slaget - ha gravet barnet ned nakent ? Jeg vil gå så vidt som å si at hun kunne ha lagt det i en søppelkasse . Hun kunne ha efterlatt det under et tre ovenpå jorden for å fryse det ihjel
- det vil si hvis det ikke hadde vært dødt . Hun kunne ha stukket det i ovnen i en ensom stund og brent det opp . Hun kunne ha tatt det med seg til Sellanraa-elven og slengt det nedi den . Intet av dette gjorde denne mor , hun svøpte det døde barn og begrov det . Og var det pent svøpt da det ble funnet så var det en kvinne og ikke en mann som hadde gjort det .
Nu , sa forsvareren , skulle lagretten avgjøre hva som ble tilbake av skyld hos piken Barbro . Det ble i sannhet lite tilbake , det ble efter forsvarerens beste skjønn intet tilbake . Det skulle da være at lagretten ville felle henne for å ha unnlatt anmeldelse av dødsfallet . Men nu var jo barnet engang dødt , det var langt
288
oppi ødemarken , mange mil til prest og lensmann , det fikk sove sin evige søvn i en god grav i skogen . Var det en forbrytelse å begrave det her så delte anklagede den med barnefaren ; men den forbrytelse måtte i alle tilfeller kunne tilgis . Man er mere og mere kommet bort fra å straffe forbrytelser , man forbedrer forbryterne . Det var i gamle dager man skulle straffe for alt mulig , det var nemlig hevnlæren fra Det gamle testamente : Øye for øye , tann for tann ! Nei dette er ikke ånden i lovgivningen mere . Den moderne rettspleie er human , den søker å avpasse seg efter det mere eller mindre forbryterske sinnelag som vedkommende kan ha utvist .
Døm da ikke denne piken ! sa forsvareren . Det gjelder ikke om å få en forbryter mere , det gjelder å tilbakegi til samfunnet et godt og nyttig medlem . Forsvareren pekte på at anklagede nu ville få det omhyggeligste tilsyn i en ny plass som var henne tilbydd : Fru lensmann Heyerdahl hadde ut fra sitt langvarige kjennskap til Barbro og efter sin rike erfaring som mor slått sitt hjem opp på vid vegg for henne ; lagretten ville da under vekten av sitt ansvar dømme eller frikjenne henne . Tilslutt ville forsvareren takke hr. statsadvokaten fordi han ikke nedla påstand på domfellelse . Der så man den dype og humane forståelse .
Forsvareren satte seg .
Resten av forhandlingene tok ikke lang tid , rettsbelæringen var det samme opp igjen , sett fra to kanter : et kort sammendrag av hele skuespillets innhold , tørt , kjedelig og verdig . Det var gått så koselig til , både statsadvokaten og forsvareren hadde jo vært inne på lagmannens område , de hadde gjort ham vervet lett .
Det ble tent lys , et par lamper skinnet ned fra loftet , et elendig lys som lagmannen ikke syntes å se sine notater ved . Han påtalte nokså skarpt at ikke det lille barns dødsfall var blitt meldt til autoritetene ; men - sa han - det måtte under de for-
289
håndenværende omstendigheter nærmest ha blitt barnefarens sak og ikke morens , eftersom hun var for svak til det . Så var det da at lagretten skulle avgjøre om her forelå barnefødsel i dølgsmål og barnemord . Det ble atter engang forklart fira ende til annen . Derpå fulgte det sedvanlige pålegg om å være seg ansvaret bevisst , hva lagretten var blitt innprentet før , og endelig det ikke ukjente råd at i tvilstilfelle skulle avgjørelsen komme anklagede tilgode .
Nu var det hele klart .
Så gikk dommerne ut av salen og inn i et kammers . De skulle rådslå over et papir med spørsmål som en av dem hadde fått med seg . De var borte i fem minutter og kom tilbake med nei til alle spørsmålene .
Nei piken Barbro hadde ikke drept barnet sitt .
Så talte lagmannen et par ord igjen og sa at piken Barbro var fri .
Folk forlot salen . Komedien var slutt ....
Noen tar Aksel Strøm i armen , det er Geissler . Han sa : Så , nu er du kvitt saken ! - Ja , sa Aksel . - Men de har jo heftet deg bort til ingen nytte . - Ja , svarte Aksel igjen . Men nu var han kommet seg litt og la til : Men jeg får nu være glad at jeg slapp unna . - Det skulle også bare ha manglet ! sa Geissler og la vekt på hvert ord . - Herav fikk Aksel det inntrykk at Geissler måtte ha hatt noe å gjøre med saken , at han hadde grepet inn . Gud vet om det ikke i grunnen var Geissler som hadde ledet hele retten og fremskaffet det resultat han ville . Dunkelt var det .
Men så meget skjønte Aksel at Geissler hadde stått på hans side i hele dag . - Ja Dokker skal nu ha så megen takk ! sa han og ville takke i hånden . - Hva for ? spurte Geissler . - For - ja for altsammen ! - Geissler avviste ham kort : Jeg har intet gjort . Jeg brydde meg ikke om å gjøre noe , det var ikke verdt ! Men Geissler hadde kanskje allikevel intet imot denne takk , det var
290
som han hadde ventet på den og nu hadde fått den : Jeg har ikke tid til å tale mere med deg nettopp nu , sa han . Reiser du hjem igjen imorgen ? Det er godt . Lev vel sålenge ! - Geissler drev nedover gaten ....
På dampskipet hjem traff Aksel lensmannen og fruen , Barbro og de to piker som hadde vidnet . - Nå , sa lensmannsfruen , er du ikke glad for utfallet ? - Aksel svarte at jo , han måtte vel være glad for at det ble endskap på det . - Lensmannen seiv talte og sa : Dette er nu den andre barnesaken jeg har hatt i marken , den første gjaldt Inger på Sellanraa , nu har jeg fått den andre ifra meg . Nei det nytter ikke å komme vekk fra slikt , rettferdigheten må skje sin fyldest !
Men lensmannsfruen forstod vel at Aksel ikke var videre blid for hennes vidnemål igår , nu ville hun jevne på det , gjøre det godt igjen : Ja du skjønte vel hvorfor jeg talte som jeg gjorde imot deg ? - Ja . Jo , svarte Aksel . - For det skjønte du vel . Tror du jeg ville deg tillivs ? Deg har jeg alltid holdt for en prektig mann , det vil jeg bare si deg . - Nå , sa Aksel bare , men han ble både rørt og glad . - Ja det har jeg , sa lensmannsfruen . Men jeg var nødt til å legge litt skyld på deg , ellers var Barbro blitt dømt og du med henne . Det var gjort i den beste mening fra min side . - Jaja takk skal Dokker nu ha ! - Det var jeg og ingen annen som gikk til Herodes og Pilatus i byen og virket for dere . Og du hørte vel at alle vi som holdt tale måtte skylde litt på deg for å få dere begge fri . - Ja , sa Aksel . - Nei du trodde nu vel ikke et øyeblikk at jeg ville være ond imot deg , vet jeg ? Deg som jeg holder for en utmerket mann !
Det gjorde godt efter all fornedrelsen ! Aksel var iallfall nu så rørt at han sannelig ville gi lensmannsfruen noe , hva det kunne bli , men vise sin takknemlighet og gi henne et eller annet , kanskje et slakt nu i høst . Han hadde en fors okse .
Fru lensmann Heyerdahl holdt ord : hun hadde tatt Barbro til
291
seg . Også ombord i skipet tok hun seg av henne og tillot henne hverken å fryse eller suite , hun tillot henne heller ikke å fjase med den bergenske styrmann . Den første gang dette hendte sa ikke fruen noe , hun bare ropte Barbro til seg . Men se , nu stod Barbro igjen og fjaset med styrmannen og la hodet påsnei og talte Bergens-mål og smilte . Da ropte fruen på henne og sa : Jeg synes ikke du skal stå og holde passiar med mannfolk nu , Barbro . Husk på hva du har vært oppe i og hva du kommer ifra .
- Jeg hørte bare han var ifra Bergen og så snakket jeg til han , svarte Barbro .
Aksel talte ikke med henne . Han la merke til at hun var fin og blek i huden og at hun hadde fått pene tenner . Hun hadde ingen av hans ringer ....
Og nu stamper Aksel oppover marken . Det blåser og regner , men han er sjeleglad , han har sett slåmaskinen og nybrottsharven nede på bryggen . Den Geissler ! Ikke et ord hadde han nevnt nu i byen om den store sending . Han var en forunderlig herre .
VIII
aksel fikk ikke lang hvilen hjemme , med høststormene begynte en privat møye og fortred som han hadde pådratt seg : Telegrafen på hans vegg meldte at linjen var i uorden . A han hadde vel vært for grisk efter skillingene da han overtok denne post . Det hadde vært ubehagelig helt fra begynnelsen , Brede Olsen hadde likefrem truet ham da han kom og hentet telegrafens saker og verktøy , han hadde sagt : Du husker ikke meget på at jeg reddet livet ditt i vinter . - Det var Oline som reddet livet mitt , svarte Aksel . Nå , bar jeg deg ikke hjem på min egen stakkars rygg ? Og korsom var så passet du på å kjøpe går-
292
den min i sommers tide og gjøre meg husvill til vinters ! Brede var høylig krenket , han sa : Men du skal bare ta telegrafen med deg og hele skrapet med deg . Jeg og familien vi skal fare til bygden og begynne med noe , men hva det blir vet ikke du , men det skal være med et hotell og et sted hvor at folk kan få kjøpt kaffe . Tror du ikke vi skal klare oss ! Konen min hun kan seige fortæringer av alle slag og jeg seiv kan fare på forretninger og tjene meget mere enn som du . Men det vil jeg si deg , Aksel , at jeg kunne gjøre deg mangt et puss , jeg som er så kjent med hele telegrafen , og jeg kunne både velte stolper og bryte av tråden . Så måtte du ut midt i onnen . Det vil jeg bare si deg og du kan legge det på minne ....
Nu skulle Aksel ha hentet opp maskinene fra bryggen - å de var så forgylte og kulørte som et skilderi hver , han kunne ha hatt og sett på dem idag og satt seg nøye inn i bruken av dem , - nu måtte de stå . Det var ikke bra å måtte forsømme nødvendig arbeide og fare telegraflinjen over . Men det var de pengene .
På toppen av fjellet treffer han Aronsen , handelsmann Aronsen står her og ser og skuer midt i stormen , han var seiv som et syn . Hva ville han her ? Han har vel ikke fått levende fred lenger , men er dradd tilfjells for seiv å undersøke minene . Se , det gjorde handelsmann Aronsen av lutter omtanke for seg og sines fremtid . Nu står han overfor den bare elendighet og ødeleggelse på det forlatte fjell : maskiner som lå og rustet , materiell , kjøredoninger , meget av det under åpen himmel , alt var trøstesløst . Hist og her på brakkeveggene var oppslått håndskrevne plakater som forbydde å bortta eller skade selskapets redskaper , vogner eller bygninger .
Aksel får seg en liten prat med den gale kremmer og spør : Er Dokker ute på skytteri ? - Ja jeg måtte såsant ha nådd han ! svarer Aronsen . - Hvem ville Dokker ha nådd ? - Hvem ? Han som legger øde både meg og alle andre her omkring . Han som
293
ikke ville seige fjellet sitt og la det bli rørelse og handel og penger iblant folk . - Dokker mener han Geissler ? - Ja jeg mener just den karen . Han skulle vært skutt ! - Aksel ler og sier : Han Geissler var i byen nu for noen dager siden , der kunne Dokker ha truffet han . Men efter mitt ringe skjønn så tror jeg ikke at Dokker skal vør den mannen . - Hvorfor ikke det ? spør Aronsen sint . - Jeg frykter for han ville bli ørlite for dunkel og navnkundig for Dokker . - De kjeklet en stund om dette og Aronsen ble mere og mere heftig . Tilslutt spurte Aksel på skøy : Ja Dokker vil nu vel ikke snoft gjøre oss opprådd her i marken og fare ifra oss ? - Tror du jeg vil gå her og rote i myrene dokkers og ikke tjene til kardusen i pipen min ? ropte Aronsen forarget . Vil du skaffe meg kjøper så skal jeg seige ! - Kjøper ? sa Aksel . Det er almindelig god jord dersom at Dokker dyrker henne ; med den vidden Dokker har kan hun fø sin mann . - Når du hører at jeg ikke vil rote i henne ! ropte Aronsen igjen i stormen . Jeg kan gjøre det som bedre er ! - Aksel mente så at han nok kunne få en kjøper , men Aronsen hånet lystig en slik tanke : Her er ikke en eneste i marken som kan kjøpe meg ut . - Nei nettopp her i marken . Men det kan være andre . - Her er bare skitt og armod , vedble Aronsen rasende . - Hva det kan være . Men han Isak på Sellanraa kunne nu kjøpe Dokker ut hva dag som helst , sa Aksel støtt . - Det tror jeg ikke , sa Aronsen . - Jeg kjærer ikke om hva Dokker tror , svarte Aksel og ville gå . - Aronsen ropte efter ham : Bi ørlite ! Nå , kunne han Isak skille meg av med Storborg , tror du ? - Ja , svarte Aksel , om det så var fem slike Storborg , hva som penger og middel angår !
Aronsen var gått utenom Sellanraa gård på oppturen , han ville ikke vise seg ; på hjemveien gikk han innom og hadde en samtale med Isak . Nei , hadde Isak sagt og bare rystet på hodet , det er noe som jeg ikke har tenkt på og heller ikke skjønner . -
Men da Eleseus kom hjem til Sellanraa til jul var ikke Isak
294
lenger så awisende . Han hadde riktignok aldri hørt så galt som å kjøpe Storborg , den flyvegrillen var iallfall ikke kommet fra ham ; men mente han Eleseus at handelsstedet var noe for ham så fikk de tenke på det .
Eleseus seiv var så midt imellom , slett ikke oppsatt , men heller ikke likegyldig . Slo han seg til herhjemme så var han på en måte forbi , marken det var ikke byen . I høst da det var stort forhør over markens folk i byen unngikk han å vise seg , han brydde seg ikke om å treffe disse sambygdinger , de tilhørte en annen verden . Skulle han nu seiv vende tilbake til den verden ?
Mor hans ville at de skulle kjøpe , Sivert ville også at de skulle kjøpe , de slo seg sammen om Eleseus og en dag kjørte de alle tre ned til Storborg for å se på herligheten .
Men ved utsikten til å bli av med stedet ble Aronsen nu en annen mann : han hadde ikke fornøden å seige ! Om han reiste bort så kunne gården stå igjen her , det var en bom konstant gård og en splendo gård , han fikk den nok solgt . Dokker vil ikke gi det jeg vil ha for han , sa Aronsen . - De var inne i rommene , var i fjøset , i pakkboden , de så over restene av de stakkars varer : noen munnspill , klokkekjeder , esker med roset papir , hengelamper med prismer , altsammen uselgelige saker blant nybyggerne . Og så forresten var det litt bomullstøy og noen kasser med spiker .
Eleseus gjorde seg til og så faglært på alt. Den slags varer har ikke jeg bruk for , sa han . - Nei Dokker kan la dem være , svarte Aronsen . - Men jeg skal by Dokker femten hundre kroner for gården som den står med varer og dyr og altsammen , sa Eleseus . A han var så likeglad , hans bud var bare et slags flokseri , han ville vise seg .
De kjørte hjem igjen . Nei det ble ingen handel . Eleseus hadde skambydd Aronsen og fornærmet ham : Jeg estimerer ikke å høre på deg ! sa Aronsen og duttet ham , duttet denne bylærte
295
spirrevipp som ville lære handelsmann Aronsen om varer . - Såvidt jeg vet har jeg ikke drukket dus med deg , sa Eleseus like så fornærmet . Det måtte bli til fiendskap for livet .
Men hvorfor Aronsen alt fra første øyeblikk var så kaut og så lite nødd om å seige ? Det hadde sin grunn , Aronsen gikk nemlig med et slags håp igjen .
Det var holdt et møte nede i bygden for å drøfte den tilstand som var oppstått ved at Geissler ikke ville seige sitt fjell . Det var ikke bare marken som led herunder , hele distriktet lå og droges med døden . Hvorfor ikke menneskene kunne leve like så godt eller like så dårlig nu som før prøvedriften i kobberfjellet ? Det kunne ikke menneskene ! De var blitt vennet på hvit grøt og hvitt brød , krambodtøy til klær , høye lønninger , flotthet , de var blitt vant til mange penger , var menneskene . Og nu var pengene igjen borte , ja som en sildstim var de glidd tilhavs , gud fader for en nød , og hva kunne så gjøres ?
Det var ingen tvil om at den forhenværende lensmann Geissler ville hevne seg på bygden fordi den hadde hjulpet amtmannen med å avsette ham , det var heller ingen tvil om at bygden hadde undervurdert denne mann . Han var ikke borte . Ved det enkleste middel , bare ved å forlange en ublu kvart million for et fjell , gikk han hen og stanset bygdens utvikling . Hadde han ikke makt ? Han Aksel Strøm på Maaneland kunne tale med her , han hadde truffet Geissler sist . Barbro hans Brede hadde hatt en sak i byen og hun kom frikjent hjem , men han Geissler hadde vært tilstede under hele forhøret . Og den som mente at han Geissler var nedfor som en annen stakkar han kunne jo bare se på de kostbare maskinene som han hadde sendt Aksel til skjenk .
Denne mann holdt altså distriktets skjebne i sin hånd , man fikk avfinne seg med ham . Hvormeget ville Geissler til nød seige sitt fjell for ? Det måtte skaffes på det rene . Svenskene
296
hadde bydd ham fem og tyve tusen , det hadde Geissler avslått . Men om nu bygden , om kommunen , skjøt til resten bare for å få handel istand ? Hvis det ikke var en for urimelig sum ville det lønne seg . Både handelsmannen nede ved sjøen og handelsmann Aronsen på Storborg ville bidra privat og hemmelig , et utlegg nu ville de ha igjen i det lange løp .
Det endte med at to menn ble betrodd å reise til Geissler og tale med ham . Og nu ventet man dem snart tilbake .
Se , derfor gikk Aronsen atter med et lite håp i hjertet og mente han kunne være kaut til dem som ville kjøpe Storborg . Han skulle ikke være kaut så lenge .
En ukes tid efter kom de betrodde menn hjem igjen med det blankeste avslag . A det gale var allerede fra begynnelsen at den ene av de to utsendinger simpelthen var Brede Olsen , ja for han hadde så god tid . Mennene hadde aldeles riktig funnet Geissler , men han hadde bare rystet på hodet og ledd . Reis hjem igjen ! hadde han sagt . Men Geissler hadde betalt hjemreisen deres .
Og så skulle altså distriktet forgå !
Da Aronsen hadde rast i noen tid og var blitt mere og mere rådløs gikk han bent opp til Sellanraa en dag og avsluttet handelen . Det gjorde Aronsen . Eleseus fikk det som han ville , gård med huser og dyr og varer for femten hundre kroner . Riktignok viste det seg ved overtagelsen at Aronsens kone hadde tusket til seg det meste av bomullstøyene ; men slike småtterier brydde ikke en mann som Eleseus seg om . Vi skal ikke være smålige , sa han .
Men i det hele tatt var Eleseus ingenlunde henrykt : nu var hans livsløp beseglet , marken skulle begrave ham ! Han måtte slå av på de store planer : Kontorist var han ikke lenger , lensmann ble han ikke , nei han ble ikke engang bymann . Overfor faren og dem derhjemme var han litt stolt over å ha fått Stor-
297
borg for nettopp den pris han hadde sagt , der kunne de se , han skjønte seg på det ! Men denne lille triumf monnet ikke stort . Han hadde også den tilfredsstillelse å kunne overta fullmektig Andresen , som således på en måte gikk med i handelen , Aronsen hadde ikke bruk for sin fullmektig mere før han fikk et nytt handelssted . Det kitlet Eleseus på en egen måte da Andresen kom og bad om å få bli værende , her var nu Eleseus for første gang herre og sjef . Du kan være ! sa han . Jeg trenger korsom er en fullmektig her på stedet når jeg skal gjøre mine forretningsreiser og åpne forbindelser i Trondhjem og Bergen , sa han .
Og Andresen var ingen dårlig fullmektig , det viste han straks , han gjorde meget arbeide og holdt godt oppsyn mens sjefen Eleseus var fraværende . Det var bare i begynnelsen her i marken at fullmektig Andresen hadde slått noe stort og fint på , det var hans herre Aronsens skyld . Nu var det blitt anderledes . Om våren da myrene såvidt var tinet litt i dybden kom Sivert på Sellanraa ned til Storborg og begynte å grøfte hos sin bror , og da gikk sannelig også fullmektig Andresen ut i myren og grøftet - hva han nu gjorde det for , da han ikke var nødt til det ; men den slags mann var han iallfall . Det var så Ute tinet at de kom langtfra dypt nok ned , men de gjorde inntil videre halvt arbeide og allerede det var meget . Det var gamle Isaks idé å tørke ut myrene på Storborg og drive jordbruk ; den lille krambodhandel den måtte bare være noe ved siden av , så markens folk slapp å fare helt ned i bygden om de trengte en trådsnelle .
Så stod Sivert og Andresen og grøftet og stundom pustet de på og hadde en munter prat . Andresen hadde også på en eller annen måte fått fatt i en gull tyvekrone , og denne blanke penge hadde Sivert god lyst på , men Andresen ville ikke skille seg med den , han gjemte den i silkepapir i sin kiste . Sivert foreslo at de skulle dragest om gullpengen , ta ryggtak om den , men
298
det torde ikke Andresen gå inn på ; Sivert tilbydde seg å gi tyve kroner i sedler og dessuten grøfte opp hele myren alene dersom han fikk pengen ; men da ble fullmektig Andresen støtt og sa : Nå , så du fikk det å fortelle hjemme hos dokker at jeg kan ikke arbeide i myren ! Tilsist ble de enige om fem og tyve kroner i papir for gullpengen , og Sivert løp hjem til Sellanraa om natten og fikk sedlene av faren .
Ungdoms påhitt , den vakre livets ungdom ! En våken natt , en mil bort og en mil tilbake , dagen efter arbeide igjen - det var ingenting for den unge mann med kreftene , og det var en pen gullpenge . Det var ikke fritt for at Andresen ville gjøre seg litt lystig over ham for denne rare handel , men det hadde Sivert god råd med , han kunne bare ymte et ord om Leopoldine , at ja det var sant : ho Leopoldine bad meg hilse deg ! så stanset Andresen med ett og ble rød .
Det var trøysomme dager for dem begge mens de stod i myren og kjeklet for spøk og arbeidet og kjeklet igjen . Stundom kom Eleseus ut til demm og hjalp dem , men han ble snart trett og var ikke sterk av seg hverken til kropp eller vilje , men han var det snilleste menneske . - Der kommer ho Oline , kunne skøyeren Sivert si , nu må du gå inn og seige henne en mark kaffe igjen ! - Og det gjorde Eleseus gjerne . At han gikk inn og solgte Oline en eller annen småting . Så slapp han å velte myrlump sålenge .
Og stakkars Oline , hun trengte noen kaffekorn iblant , enten hun nu en sjelden gang fikk skillingene til dem av Aksel eller hun tusket seg til dem for en liten geitost . Oline var ikke lenger så uforandret som før , tjenesten på Maaneland var i grunnen for tung for den gamle kone og hadde tatt på henne . Men ikke så at hun vedkjente seg noen alder eller avfeldighet , ho , hun ville ha kommet i et visst humør dersom hun var blitt oppsagt . Hun var seig og ukuelig , gjorde sitt arbeide og så seg tid til å vandre
299
over til naboene og få seg en liten ustyrtelig god prat som hun måtte savne hjemme . Aksel var ingen taler .
Hun var utilfreds med saken , skuffet over saken ! Frikjennelse over hele linjen ! At Barbro hans Brede slapp unna når Inger på Sellanraa fikk åtte år kunne ikke Oline skjønne , hun følte en meget ukristelig forargelse over at man « hadde vært god mot en annen » . Men den allmektige har ikke sagt sin mening enda ! nikket Oline og ville vel dermed spå om en mulig himmelsk domfellelse siden . Naturligvis var ikke Oline istand til å tie med sin misfornøyelse over saken , især når hun ble usams med sin husbond om et eller annet tok hun på sin melete måte ordet og var utsøkt spydig : Jaja jeg vet nu ikke hvorledes at loven han er blitt angående Sodomas synder , men jeg går frem efter Guds egne ord , så enfoldig er jeg !
Å Aksel var lei og kei av hele sin husholderske og ønsket henne langt vekk ! Og nu kom våren igjen , han måtte gjøre onnen mo alene ; så kom høyingen og han ble rent opprådd . Det var utsiktene . Hans brorkone på Breidablik hadde skrevet hjem til Helgeland for ham og prøvet å oppdrive en ordentlig kvinnfolkhjelp til ham , men det var ikke lyktes henne enda . Og i ethvert tilfelle måtte han da betale reisepenger .
Nei det var et ondt og skarvaktig verk av Barbro at det lille barnet kom vekk og at hun seiv strøk av ! I to vintrer og en sommer hadde han nu vært nødt til å hjelpe seg med Oline , og det så ut til å vare lenger . Tok Barbro seg nær av det , skarnet ? Han hadde talt noen ord med henne nede i bygden en dag i vinter , men ikke en tåre hadde banet seg langsomt vei ned fra hennes øyne og frosset fast på hennes kinn . - Hvor du har gjort av ringene som jeg gav deg ? spurte han . - Ringene ? sa hun . - Ja ringene ! - Dem har jeg ikke lenger . - Nå , du har dem ikke lenger . - Det ble jo forbi mellom oss , sa hun , så kunne jeg ikke gå med ringene mere . Det bruker ingen å gjøre når at det blir
300
forbi mellom dem . - Jeg har bare mot å vite hvor du har gjort av dem ? - Ville du ha tatt dem igjen ? spurte hun . Jeg mente ikke jeg skulle gjøre deg så simpel . - Aksel betenkte seg litt og sa : Jeg kunne ha forskyldt deg for dem . Du skulle ikke ha gjort det for ingenting !
Men neida , Barbro hadde skilt seg med ringene og gav ham ikke engang høve til å få en gullring og en sølvring for en rimelig utgift .
Men forresten så var ikke Barbro rå og ulikelig allikevel , det var hun ikke . Hun hadde et langt forkle med seier og krus , og det stod opp en hvit strimmel om halsen hennes , det var pent . Folk snakket på at hun alt hadde fått seg en gutt nede i bygden til å være kjærest med , men det var kanskje bare sladder , lensmannsfruen holdt henne iallfall godt i age og slapp henne ikke det spor ut på juledansen iår .
Ja den lensmannsfruen passet i sannhet godt på : mens Aksel stod der på veien og talte med sin fordums taus om to ringer kom fruen plutselig midt iblant dem og sa : Skulle ikke du på kramboden for meg , Barbro ? - Barbro avsted . Fruen vendte seg til Aksel og sa : Du har vel ikke et eller annet slakt å seige meg ? - Hm ! svarte Aksel bare og hilste .
Det var jo nettopp lensmannsfruen som hadde skrytt ham opp i høst engang , at han var en utmerket kar og en av de mest utmerkede karer , det kunne vel fort j ene en villighet igj en . Aksel kjente den folkelige fremgangsmåte fra før i tiden med de store , med øvrigheten , det hadde da også straks foresvevet ham noe om et slakt , en fors okse som han kunne ofre . Men så gikk dagene og høsten gikk og måned efter måned , og han sparte oksen . Det syntes ikke å skulle skje noe galt om han beholdt den heller , han ville iallfall være så meget fattigere hvis han gav den bort , og det var en rugg av en okse .
Hm . Goddag ! Nei , sa Aksel og rystet på hodet at slakt hadde
301
han ikke . - Det var som fruen stod der og gjettet hans innerste tanker , hun sa : Jeg har hørt at du har en okse ? - Ja det har jeg , svarte Aksel . - Skal du ha den ? - Ja jeg skal ha han . - Nå , sa lensmannsfruen , og du har ikke en vær ? - Nei ikke nu . Det er nu så at jeg har ikke satt på flere dyr enn jeg skal fø frem . - Jaja så var det ikke mere , nikket fruen og gikk .
Aksel kjørte videre hjemover , men han kom til å tenke nærmere over denne samtale og fryktet for at han kanskje hadde båret seg galt ad . Lensmannsfruen hadde vært et viktig vidne engang , med ham og imot ham , men et viktig vidne . Det var gått endel ut over ham , men han var iallfall blitt utfridd av en tung og uhyggelig affære med et barnelik i skogen sin . Han fikk kanskje allikevel ofre en vær .
Merkelig forresten , denne tanke hadde en fjern sammen - heng med Barbro : når han kom med en vær til hennes matmor måtte vel Barbro få et visst inntrykk av ham .
Men dagene gikk igjen og det skjedde intet galt fordi dagene gikk . Da han atter kjørte ned i bygden tok han ingen vær med , det gjorde han ikke ; men i siste øyeblikk tok han med et lam . Det var forresten et stort lam , så det var intet usselt dyr , og da han kom med det sa han : Nei værene de er så seige i kjøttet , jeg ville heller gi Dokker noe som godt var ! - Men lensmannsfruen ville ikke høre tale om noen gave : Si hva du skal ha for marken , sa hun . Den greie dame , nei takk hun mottok ikke gaver av folk ! Det endte sannelig med at Aksel fikk lammet godt betalt .
Barbro traff han ikke . Nei lensmannsfruen hadde vel sett ham komme og hadde fått henne aweien . Og lykke på reisen , Barbro hadde snytt ham for kvinnfolkhjelpen i halvannet år !
302
det skjedde noe meget uventet og meget betydningsfullt om våren : Driften skulle atter åpnes i kobbergruvene , Geissler hadde solgt sitt fjell . Var det utrolige hendt ? A Geissler var nu en uutgrundelig herre , han kunne handle eller la være , ryste på hodet til nei eller nikke til ja . Han kunne få en bygd til å smile igjen .
Så hadde vel samvittigheten slått ham , han ville ikke lenger straffe sitt gamle lensmannsdistrikt med hjemmeavlet grøtmel og pengemangel ? Eller hadde han fått sin kvart million ? Men kanskje var det så at Geissler seiv begynte å trenge penger og måtte la fjellet gå for det han kunne få ? Fem og tyve eller femti tusen er jo også skillinger . Det ryktedes forresten at det var hans eldste sønn som hadde sluttet handelen på farens vegne .
Men driften ble iallfall gjenopptatt , den samme ingeniør kom igjen med adskillig mannskap og det samme arbeide begynte . Det samme arbeide ja , men på en helt annen måte enn før , en bakvendt måte .
Alt skulle synes så greit : Svenskene kom med folk og dynamitt og penger , hva var så iveien ? Og endog Aronsen kom igjen , handelsmann Aronsen , som absolutt ville kjøpe Storborg tilbake . - Nei , sa Eleseus , jeg selger ikke . - Dokker selger vel hvis at Dokker får penger nok ? - Nei . -
Nei det ville ikke Eleseus , seige Storborg . Saken var at stillingen som handelsmann i marken ikke lenger forekom ham så elendig , han hadde en fin veranda med kulørte glassruter , han hadde en fullmektig til å gjøre arbeidet for seg , seiv kunne han ligge på reiser . A å reise , på første plass , med fine folk ! Om han engang kunne komme seg helt til Amerika , det hadde han ofte tenkt på . Bare disse forretningsturer til byene sørpå for å åpne forbindelser var noe han kunne leve lenge på hver gang .
303
Ikke så at han slo seg løs og reiste med eget dampskip og tullet med orgier . Han og orgier ! Han var i grunnen merkelig , aldri brydde han seg om piker mere , han hadde forlatt dem , tapt interessen for dem . Nei men naturligvis var han markgrevens sønn og reiste på første plass og kjøpte mange varer . Seiv kom han jo hjem fra sine utflukter litt finere og større for hver gang , sist kom han hjem med kalosjer på føttene . Går du med to par sko ? sa de til ham . Ja jeg har fotfrost , sa Eleseus . Og da hadde de medynk med hans fotfrost .
Lykkelige dager , herreliv og lediggang ! Nei han ville ikke seige Storborg . Skulle han tilbake til den lille by igjen og stå i den lille bondehandel igjen og ikke ha en fullmektig under seg ! Forresten så aktet han fra nu av å drive en uhyre virksomhet på Storborg . Svenskene var atter kommet tilbake og ville oversvømme marken med penger , han ville være en tull om han solgte . Aronsen måtte hver gang gå sin vei med avslag , mere og mere forferdet over sin dumhet at han hadde forlatt marken .
Å men Aronsen kunne ha holdt måte med sin selvplage og likeens kunne Eleseus ha moderert sine store forventninger ; men fremfor alt skulle marken og bygden ha hatt mindre håp og ikke gått og smilt og gnidd seg i hendene som englene gjør fordi de er salige , det skulle marken og bygden så langt fra ha gjort , for nu ble skuffelsen voldsom . Skulle man tro det : Gruvearbeidet begynte riktignok , men på den motsatte ende av fjellet , to mil borte , på sørenden av Geisslers fjell , langt inne i et annet bygdelag , et uvedkommende bygdelag . Derfrå skulle så arbeidet langsomt ete seg nordover til det første kobberfjell , til Isaks kobberfjell , og bli til velsignelse for marken og bygden . Det ville vel i beste tilfelle ta mange år , ta menne ske aldre .
Det kom som den verste dynamittsprengning , med sanseløshet og dott i ørene . Bygdens folk sank ned i sorg . Noen
304
skyldte på Geissler , at denne satans Geissler atter hadde gjort dem et puss , andre krøp sammen til et møte og sendte en ny deputasjon av betrodde menn ut , denne gang til gruveselskapet , til ingeniøren . Det førte til intet , ingeniøren forklarte at han måtte begynne arbeidet på sørsiden fordi det var like ved havet , det trengtes ikke luftbane , det ble nesten ingen transport . Nei arbeidet måtte begynne på sørsiden . Ferdig med det .
Da reiste Aronsen øyeblikkelig over til det nye arbeidsfelt , den nye gullmark . Han ville endog ta fullmektig Andresen med seg : Hva skal du gå her i ødemarken for ? sa han . Det er langt likere for deg å bli med meg ! - Men fullmektig Andresen ville ikke forlate marken , det var uforståelig , men det var som noe bandt ham til marken , han syntes å trives her , han var grodd fast her . Det måtte være Andresen som hadde forandret seg , marken var det ikke . Her var folk og forhold akkurat som før : Bergverksdriften var bøyet bort fra disse trakter , men ingen markbo hadde mistet hodet for det , de hadde jordbruket , de hadde sin avling og sine dyr . Det var ikke så meget med penger nei , men det var med alle livets nødvendigheter , med absolutt alle . Det gjorde ikke engang Eleseus fortvilet at pengeflommen gikk ham forbi , det verste var jo at han i sin første rus hadde kjøpt inn en mengde uselgelige varer , men de fikk foreløpig ligge der , de staset opp og tjente til honnør for kramboden .
Markboen tapte ikke hodet . Han fant ikke luften usunn for seg , han hadde publikum nok til sine nye klær , han savnet ikke diamanter , vin kjente han fra bryllupet i Kana . Markboen gjorde seg ikke ondt av de herligheter han ikke fikk : Kunst , aviser , luksus , politikk var verd nøyaktig det som menneske ne ville betale for det , ikke mere ; markens grøde derimot den måtte skaffes til hvilkensomhelst pris , den var alltings opphav , den eneste kilde . Markboens liv øde og sørgelig ? Ho , minst av alt ! Han hadde sine høyere makter , sine drømmer , sine for-
305
elskelser , sin rike overtro ! Sivert går en kveld opp efter elven og stanser med ett : nede på vannet ligger to gressender , hann og hunn . De har oppdaget ham , de har sett mennesket og blir engstelige , den ene av dem sier noe , en kort lyd , en melodi i tre toner , den andre svarer likelydende . I samme nu letter de , spinner som to småhjul et stenkast oppad elven og slår seg atter ned . Da sier den ene noe igjen og den andre svarer , det er det samme sprog som første gang , men så frelst at det er en liten salighet : det er stemt to oktaver høyere ! Sivert står og ser på fuglene , ser forbi dem og langt inn i drømmen . En lyd hadde seilet igjennom ham , en sødme , han stod tilbake med en tynn og fin erindring om noe vilt og deilig , noe tidligere opplevet , men utslettet . Han går hjem i stillhet , taler ikke om det , skvaldrer ikke om det , det var ulikt jordiske ord . Det var Sivert på Sellanraa , han gikk ung og almindelig ut en kveld og opplevet dette .
Det var ikke hans eneste eventyr , han hadde andre . Men han hadde også det eventyr at Jensine forlot Sellanraa . Det skapte megen ugreie i Siverts sinnsliv .
Jo det ble til det at hun reiste , hun ville det seiv . Å Jensine hun var ikke den første den beste , det skulle ingen si ! Sivert hadde engang bydd til å ville kjøre henne hjem igjen , ved den leilighet hadde hun dessverre grått , senere angret hun sin gråt og viste at hun angret den , hun sa opp tjenesten . Javel , grei adferd .
Og intet kunne komme Inger på Sellanraa mere tilpass enn at hun reiste , Inger var begynt å bli utilfreds med sin taus . Merkelig var det , hun hadde intet å utsette på henne , men hun syntes å se henne med overvinnelse , å bare såvidt tåle henne på gården . Det hang vel sammen med Ingers sinnstilstand : hun hadde vært tung og religiøs i hele vinter og kom ikke over det . Vil du reise ? Jaja , sa Inger . - Det var en velsignelse , en oppfyllelse av nattlige bønner . De var nu to voksne kvinnfolk allikevel
306
på gården , hva skulle så denne smellfriske og gifteferdige Jensine her ? Inger så med uvilje på denne gifteferdighet og tenkte vel som så : Akkurat som jeg seiv var engang !
Hennes store religiøsitet fortok seg ikke . Hun var så lite lastefull av seg , hun hadde smakt , javel nippet , hun aktet ikke å drive på med dette ut gjennom alderdommen , ikke tale om , Inger avviste denne tanke med redsel . Gruvedriften og alle arbeiderne ble borte - å gud , intet var bedre ! Dyden var ikke bare utholdelig , den var nødvendig , et nødvendig gode , en nåde .
Men verden var gal . Se , nu gikk Leopoldine her , lille Leopoldine , et frø , et Ute barn , hun gikk her dørgende full av sunnhet og synd ; fikk hun en arm om livet så ville hun segne ned , fy ! Hun var begynt å få finner i ansiktet , det tydet allerede på villskap i blodet , å moren husket det , at da begynte villskapen i blo - det . Moren fordømte ikke sin datter for disse finner i ansiktet , men hun ville ha en ende på dem , Leopoldine skulle holde opp med dem . Hva kom også denne fullmektig Andresen opp til Sellanraa for om søndagene og satt og pratet om jordbruk med Isak ? Innbilte de to mannfolk seg at lille Leopoldine ingenting forstod ? A ungdommen var gal før i tiden , for tredve , førti år siden , men nu var den verre .
Hva det nu kan være med det , sa Isak da de talte herom ; men nu er våren her og Jensine hun er reist og hvem skal vi ha i sommerarbeidet ? - Ho Leopoldine og jeg skal rake , sa Inger . Ja jeg skal heller rake natt og dag ! sa hun opphisset og gråtferdig . - Isak forstod ikke dette heftige utbrudd , men han hadde sine egne meninger , så gikk han bort i skogkanten med hakke og spett og begynte å arbeide med en sten . Nei sannelig , Isak forstod ikke at tausen Jensine reiste bort , hun var en dyktig pike . Han forstod i det hele tatt bare det mest likefremme , arbeidet , lovlige og naturlige gjerninger . Han var rund og mektig i over-
307
kroppen , ingen var mindre astral , han åt som en kar og hadde godt av det , derfor kom han meget sjelden ut av likevekt .
Det var nu denne stenen . Det var mange flere stener , men her var nu en til å begynne med. Isak forutser den dag da han må bygge en liten stue her , et lite hjem for seg og Inger , han vil passe på å rydde litt på tomten mens Sivert er nede på Storborg , ellers må han bare gi sønnen forklaring og det vil han unngå . Naturligvis kommer den dag da Sivert trenger alle husene på gården for seg seiv , så må foreldrene ha en stue . I grunnen så ble det jo aldri slutt med byggingen på Sellanraa , det store forhus ovenpå stenfjøset var heller ikke reist ennu . Men stokker og bord lå ferdige .
Nu var det denne stenen . Den så ikke videre stor ut ovenpå jorden , men den rørte seg ikke for slag , så det måtte vel allikevel være en rugg . Isak grov omkring den og prøvet med spettet , den rørte seg ikke . Han grov mere og prøvet igjen - nei . Så måtte Isak hjem efter spade for å få fyllen vekk , han grov igjen og prøvet - nei . Det var da svært til kar ! tenkte vel Isak i sin tålsomhet om stenen . Han grov nu en god stund , stenen ble bare videre og videre nede i jorden og han fikk ikke ordentlig tak på den . Det skulle nu være ergerlig hvis han ble nødt til å skyte den . Så ville slagene på boret høres og tilkalle alle husets folk . Han grov . Han måtte avsted efter en vågstang og prøvet den - nei . Han grov igjen . Isak begynte nok å bli litt ertet av stenen , han rynket brynene og så på den som om han just var kommet for å ha en smule oppsikt med stenene her , og spesielt denne stenen var meget dum . Han kritiserte den , den var så rund og idiotisk , den var ikke til å få tak på , ja det var ikke fritt for at han syntes den var galt skapt . Skyte den ? Ikke tale om å koste krutt på den . Og skulle han oppgi den , skulle han vise noen slags frykt for at stenen ville få overtaket ?
Han grov . Han møydest dyktig , det gjorde han , men hvor var
308
frykten ? Endelig fikk han snuten av vågstangen ned og prøvet den - stenen rørte seg ikke . Faglig var det intet å utsette på hans tak , men det virket ikke . Hva var dette , hadde han ikke brutt opp stener før ? Var han blitt gammel ? Pussig , hehe . Latterlig . Han hadde riktignok nylig merket tegn til avtagende styrke , det vil si han hadde ikke merket det og hadde ikke brydd seg om det , det var innbilning . Og nu går han på stenen igjen fullkommen villig til å ta den .
Å det var ingenlunde småtterier når Isak la seg på en vågstang og gjorde seg tung . Nu ligger han der og heiser og heiser , kyklopisk og over ordentlig , med en overkropp som syntes å gå til knærne . Det var en viss pomp og prakt over ham , hans ekvator var utrolig .
Men stenen rørte seg ikke .
Det var ingen råd med det , han fikk grave mere . Skyte stenen ? Ti stille . Nei men han fikk grave mere . Han ble meget ivrig , stenen skulle opp ! Det kunne ikke sies å være noe perverst i dette fra Isaks side , det var gammel jordbry terkj ærlig - het , men aldeles uten ømhet . Det så narraktig ut , først så stimlet han likesom sammen om stenen fra alle kanter før han slo ned på den , så grov han omkring dens sider og famlet på den og øste jorden opp med de bare hender , det gjorde han . Men intet av dette var kjærtegn . Han var varm , men varm av idighet .
Om han nu prøvet vågstangen igjen ? Han stakk den ned der hvor han hadde mest von - nei . Det var da en aparte tross og påståelighet hos en sten ! Men det syntes å gå , Isak prøvet igjen og har håp . Jordbryteren hadde på følelsen at stenen ikke lenger var uovervinnelig . Så glapp vågstangen og kastet Isak til jorden . Fan ! sa han . Det unnslapp ham . Hans lue hadde i det samme fått et skubb og var blitt hengende på siden , han så røverisk ut , spansk ut . Så spyttet han .
309
Der kommer Inger . - Nei nu må du komme og få deg mat , Isak ! sier hun aldeles god og snill . - Ja , svarer han , men han vil ikke ha henne nærmere og vil ikke ha noen prat . A den Inger , hun skjønte ingen ting , hun kom : Hva du har tenkt ut nu ? spør hun for å gjøre ham blid med at han nesten daglig tenkte ut noe storartet . - Men Isak er så morsk , fryktelig morsk , han svarer : Nei det vet jeg ikke ! - Og Inger på sin side så tåpelig , uff , hun spør og snakker mere til ham og går ikke . - Efterdi du har sett det , sier han , så vil jeg ha opp denne stenen ! - Nå , vil du ha han opp ? - Ja . - Jeg kan vel ikke hjelpe deg ? spør hun . - Isak ryster på hodet . Men det var iallfall et pent trekk av Inger å ville hjelpe ham og han kunne ikke lenger bite henne fra seg : Dersom at du kan bie ørlite ! sa han og løp hjem efter slegge og sett .
Kunne han få gjort stenen litt ru ved å slå av den en flis på det rette sted ville vågstangen få bedre tak . Inger holder setthammeren og Isak slår . Slår , slår , jo det lykkes , en flis brister av . - Ja nu skal du ha takk for hjelpen , sier Isak . Og du skal ikke vør meg med maten for som først , jeg vil ha opp denne stenen .
Men Inger går ikke . Og i grunnen liker Isak godt at hun står og ser på ham under arbeidet , det er noe han har likt helt fra unge dager . Og se , han får et velsignet feste for vågstangen og veier opp - stenen rører seg ! - Han rører seg ! sier Inger . - Du aper vel ikke ? spør Isak . - Aper jeg ! Han rører seg !
Så langt var han kommet , den lettet seg såvidt , for pokker , han hadde vunnet stenen for saken , det ble samarbeide mellom dem . Isak heiser og husker på stangen og stenen rører seg , men heller ikke mere . Han driver på en stund til , det blir til ingenting . Han forstår med ett at det ikke bare er et spørsmål om kroppstyngde fra hans side , han har ikke lenger kreftene fra fordum , det er tingen , han har mistet den seige svai i legemet . Kroppstyngde ? Det var ingen sak å legge seg på og bryte den svære stang . Han var blitt vekere var han , slik så det ut . Dette
310
fyller den tålsomme mann med bitterhet ; hadde enda ikke Inger stått og sett på det !
Plutselig oppgir han vågstangen og griper sleggen . Det var sinnet som tok ham , han er i stemning til å gå voldsomt tilverks . Se , han har fremdeles luen på ene øret og er røverisk , nu vandrer han veldig og truende rundt stenen for likesom å sette seg seiv i det rette lys til den , ho , han synes å ville efterlate denne sten som en ruin imot før . Hvorfor skulle han ikke gjøre det ? En sten man hater til døden er det bare en formalitet å knuse . Og om stenen gjorde motstand , om den ikke lot seg knuse ? Den skulle få se hvem som ble den overlevende av dem !
Men så sier Inger aldeles litt fryktsomt igjen , for hun skjønner vel hva som gjærer i mannen ; hun sier : Enn om vi begge to legger oss på tømmerstokken ? Og med tømmerstokken mente hun vågstangen . Nei ! roper Isak rasende . Men efter et øyeblikks omtanke sier han : Jaja - eftersom at du er her enda , men jeg forstår ikke hvorfor du ikke går hjem . La oss prøve !
Og så får de stenen på kant . Det lykkes . Puh ! sier Isak .
Men nu åpenbarer seg for deres øyne noe uventet : Undersiden av stenen er en flate , umåtelig vid , vakkert skåret , jevn , slett som et gulv . Stenen er bare den ene halvdel av en sten , den annen halvdel er nok et sted i nærheten . Isak kjente godt til at to halvdeler av samme sten kunne ha forskjellig leie i jorden , det var vel telen som gjennom lange tidsrom har fjernet dem fra hverandre ; men hele funnet forundrer og gleder ham , det er en gagnsten av beste slag , en dørhelle . En større pengesum ville langtfra ha fylt markboens hjerte med så megen tilfredshet . En fin dørhelle ! sier han stolt . Inger utbryter i god tro : Jeg forstår ikke hvorledes du kunne vite det ! - Hm ! sa Isak , trodde du jeg grov her i jorden for ingenting !
De går hjem sammen , Isak snyter seg til en ufortjent beundring , den smaker ikke meget forskjellig fra den fortjente . Han
311
legger ut om at han har vært på jakt efter en ordentlig dørhelle i all den tid , nu hadde han funnet den . Fra nu av var det heller intet mistenkelig ved hans arbeide på tomten , han kunne rote så meget han ville der under påskudd av å lete efter den annen halvpart av dørhellen . Da Sivert kom hjem fikk han endog ham til å hjelpe seg .
Men når det var slik fatt at han ikke lenger kunne gå ut alene og bryte en sten opp av j orden så hadde meget forandret seg , det så farlig ut , det hastet med tomten . Alderen hadde innhentet Isak , han begynte å modnes for kårstuen . Den triumf han hadde tilvendt seg da han fant dørhellen smuldret for ham i dagenes løp , den var uekte og uvarig . Isak kom til å lute når han gikk .
Var det ikke så at han engang i sitt liv kunne bli oppmerksom og spillvåken når noen sa sten til ham og sa grøft til ham ? Det var ingen tid siden , bare noen år . Og da måtte jo den som så skjevt til en tørrlagt myr helst akte seg for ham . Nu begynte han så smått å ta alt slikt med mere ro , åja herregud ! Intet var som før , hele marken var forandret , denne brede telegrafvei gjennom skogen var ikke før , bergene oppe ved vannet var ikke skutt sønder og sammen før . Og menneskene ? Sa de freden ! når de kom og bli i freden ! når de gikk ? De nikket bare og ikke engang nikket .
Men så var det jo heller intet Sellanraa før , det var bare en torvgamme ; men hva var det nu ? Og så var det heller ingen markgreve før .
Ja men hva var markgreven nu ! Bare en sørgelig og visnet menneskemann . Hva nyttet det å ete og ha gode tarmer når det ikke lenger ble krefter av det ? Det var Sivert som hadde kreftene nu , og gudskjelov for at Sivert hadde dem ; men tenk om også Isak seiv hadde hatt dem ! Hva skulle det være godt for at hans hjul begynte å saktne ? Han hadde virket som en kar , hans
312
rygg hadde utholdt lastdyrets bører , herefter skulle han vise utholdenhet i å hvile den på en krakk .
Isak er misfornøyd , Isak er tungsint .
Her ligger nu en gammel sydvest og råtner på bakken . Det er stormen som har ført den hit i skogkanten , eller kanskje det er småguttene engang da de var små . Den ligger her år efter år og råtner mere og mere , men det var engang en ny sydvest og var gul over det hele . Isak husker da han kom hjem med den fra handelsmannen og Inger sa det var en pen sydvest . Et par år efter gikk han til maleren nede i bygden og fikk svertet sydvesten blank og sort og fikk malt grønn skjerm på den . Da han kom hjem nu syntes Inger det var en penere sydvest enn noen gang . Inger syntes alltid det var bra altsammen , å det var en god tid , han hugget favnved og Inger så på , det var hans beste tid . Og når mars og april kom så ble han og Inger gale efter hverandre , akkurat som fugler og dyr i skogen , og når mai kom så sådde han kornet og satte poteten og trivdes døgnet rundt . Det var arbeide og søvn , kjærlighet og drømmeri , han var som den første storoksen , og den var et vidunder , stor og blank som en konge når den kom . Men det er ikke en slik mai mere nu om årene . Finnes ikke .
I noen dager var Isak meget nedtrykt . Det var mørke dager . Han kjente hverken lyst eller krefter i seg til å ta fatt på forhuset , det fikk bli Siverts sak engang ; det som det nu gjaldt om var kårstuen . I lengden kunne han ikke skjule for Sivert at det var en tomt han ryddet her i skogkanten , og en dag så åpenbarte han det : Der er en god sten dersom at vi skulle mure noe , sa han . Og der er en god sten til , sa han . - Sivert forandret ikke en mine , men svarte : Rene syllstener ! - Nei hva du mener om det , sier faren : så lenge har vi nu rotet omkring efter den andre dørhellen at det kunne bli en skarve tomt her ? Men jeg vet ikke . - Det skulle vel ikke være uvennes til tomt her ! svarer Sivert og kas-
313
ter øynene ut over plassen . - Nå , mener du det . For det kunne nu gjerne stå en liten stue her som vi kunne hyse folk i om her kom noen . - Ja . - Det måtte vel være stue og kammers ? Du så hvorledes at det var da de svenske herrene kom hit sist , og nu har vi ingen ny bygning til dem . Men hva du tror : det måtte vel være et lite kjøkken også om de skulle ville koke ? - De kan jo ikke være snoft fri for et lite kjøkken og gjøre oss til spott , vet jeg , sa Sivert . - Nå , mener du det . -
Faren tidde . Men den Sivert var en forunderlig gutt til å skjønne og få fort inn i hodet hva som trengtes til en stue for svenske herrer , aldri så spurte han et spørsmål engang men han sa : Var du som jeg så satte du en liten skjå i nordveggen . Det er godt for dem å ha en skjå om de skulle ville henge opp våte klær . - Faren griper straks til : Du sier noe ! -
De tier begge og arbeider med stener . Om en stund sier faren : Ja han Eleseus var ikke hjemkommen , nei ? - Sivert svarer unnvikende : Han kommer nu snart . -
Det var nu dette med Eleseus , han var så oppsatt på å ligge borte , ligge på reise . Kunne han ikke skrive efter varer istedet for å stå på stedet og kjøpe dem ? Han fikk dem så meget billigere , javel ; men hvormeget kostet reisene ? Han var så selsom i tankegangen . Og hva skulle han med mere bomullstøy og forskjellige silkebånd til dåpsluer og sorte og hvite halmhatter og lange tobakkspiper ? Ingen markbo kjøpte slikt og kundene fra bygden de kom bare opp til Storborg hver gang de var fri for penger . Eleseus var dyktig nok på sin vis , å man skulle se ham skrive på papir eller notere opp et regnestykke med kritt ! Jeg måtte ha hatt ditt hode ! sa menneskene til ham da . Alt dette var riktig nok , men han satte formeget ut . Disse bygdefolk betalte jo aldri sin skyld og endog slike stakkarer som Brede Olsen var kommet til Storborg i vinter og hadde fått bomullstøy og kaffe og sirup og parafin på kreditt .
314
Isak har jo alt nu lagt ut store penger for Eleseus og hans handel og hans reiser , han har ikke så overlag meget igjen av rikdommen for kobb er fjellet , og hva siden ? - Hvorledes tror du det går med han Eleseus ? spør Isak plutselig . - Går ? spør Sivert tilbake for å vinne tid . - Det ser ikke ut for å gå . - Han har god tro på det seiv . - Nå , har du snakket med ham om det ?
- Nei . Han Andresen sa det . - Faren tenker på det og ryster på hodet : Nei det går nok ikke ! sier han . Men det er synd i han Eleseus !
Og mere og mere mørk blir faren , han var ikke for lys til sinns før .
Da skinner Sivert frem med en nyhet : Her kommer nu flere folk i marken . - Hvorledes ? - To nybyggere til . De har kjøpt oppimot oss . - Isak blir stående med spettet i hånden , det var en stor nyhet og en god nyhet , en av de beste : Så blir vi ti i marken , sier han . Isak får nærmere rede på hvor de nye menn har kjøpt , han har hele markens geografi i hodet og nikker : Ja det har de gjort rett i , der er godt med vedskog , der er også en og annen tømmerfuru . Jorden heller mot sydøst .
Men så fikk jo ingenting bukt med nybyggerne , her kom nye folk . Bergverksdriften opphørte , men det ble bare til gagn for jordbruket , det var ikke sant at marken lå og døde , tvertimot , den begynte å yre av liv , to nye menn til , fire hender til , aker , eng og hjem . A de grønne småvidder inne i en skog , hytten og kilden , barn og dyr ! Det duver korn på myrene hvor før stod kjerringrokk , det nikker blåklokker på rabbene , det flammer solgull i tiriltungen bortenfor husene . Og der går menneskene og snakker og tenker og er sammen med himmel og jord .
Her står nu første mann i marken . Han kom gående tilknes i myrer og lyng , han fant en li og bosatte seg der . Andre kom efter ham , de trampet en sti i den øde ålmenning , atter andre kom , stien ble vei , nu kjørte de med kjerre på den . Isak må føle
315
seg tilfreds , et rykk må gå gjennom ham av stolthet : han var grunnleggeren av denne bygd , han er markgreven .
Jaja , vi kan ikke gå og rote på denne tomten hele tiden dersom at vi skal få opp forhuset iår , sa han .
Det sa han vel i plutselig lyst lune , i nytt mot på livet .
X
det går et kvinnfolk oppover marken . Det faller et jevnt sommerregn , hun blir våt , men det bryr hun seg ikke om , hun har annet å tenke på , hun er spent - det er Barbro og ingen annen , Barbro hans Brede . Javisst er hun spent : hun vet ikke hvorledes eventyret vil ende , men hun er kommet bort fra lensmannens og har forlatt bygden . Slik er det .
Hun går utenom alle nybygg oppover marken fordi hun vil unngå mennesker ; enhver ville jo forstå hvor hun akter seg hen da hun bærer en bør med klær på ryggen . Javel hun akter seg til Maaneland og vil være der igjen .
Nu har hun tjent i ti måneder hos lensmannens , og det er ingen kort tid utregnet i dager og netter , men det er en evighet utregnet i tvang og lengsler . I begynnelsen gikk det riktig godt , fru Heyerdahl var så omhyggelig for henne og gav henne forklær og staset henne opp , det var en lyst å bli sendt ærend til kramboden med så pene klær på . Barbro hadde jo engang vært barn her i bygden , hun kjente alle folk fra hun lekte her , gikk på skolen her , kysset guttene her og spilte forskjellige spill med stener og skjell . Det gikk godt et par måneder . Men så ble fru Heyerdahl enda mere omhyggelig og da julemoroene begynte ble fru Heyerdahl streng . Hva skulle nu det være til uten for å ødelegge det gode forhold ! Barbro ville ikke ha holdt det ut dersom ikke visse nattetimer hadde vært hennes egne : fra klokken
316
to til seks om morgningen kunne hun være noenlunde trygg , og hun fikk seg mangen stjålen fornøyelse i de timer . Hva slags pike var så kokka som ikke meldte henne ? En almindelig pike av denne verden : Kokka var seiv uloves ute . De skiftet på til vaktholdet .
Det tok også lang tid før det ble oppdaget . Barbro var ingenlunde så lettsindig at det stod skrevet utenpå henne , noen slags fordervelse var det umulig å tillegge dette menneske . Fordervelse ? Hun gjorde den motstand hun skulle . Når guttene bad henne til juledans sa hun nei én gang , to ganger , men den tredje gang svarte hun : Jeg skal prøve å komme fra to til seks ! Se , slik svarer et skikkelig kvinnfolk og gjør seg ikke verre enn hun er og staser ikke med frekkhet . Hun var en tjenestepike , hun tjente tiden lang og visste ikke om annen moro enn flokseriet . Det var også alt hun begjærte . Lensmannsfruen kom og gav henne foredrag og lånte henne bøker - den narrehette ! Barbro som hadde levet i Bergen og lest aviser og vært i teateret ! Hun var intet gudsord fra ødemarken .
Men lensmannsfruen måtte ha fått mistanke , hun står en morgen klokken tre foran pikenes dør og kaller : Barbro ! - Ja , svarer kokka . - Nei er ikke Barbro der ? Lukk opp ! - Kokka åpner døren og gir den forklaring hun skal : at Barbro , nei hun måtte nødvendig renne hjem som snarest . - Hjem , som snarest ? Klokken er tre om natten , sier fruen og utvikler dette nærmere . Om morgningen ble det stort forhør , Brede ble tilkalt og fruen spurte : Var Barbro hjemme hos dere klokken tre i natt ? - Brede er uforberedt , men svarer ja . Jo klokken tre ? I natt ? Vi ble enda sittende så lenge fordi det var noe vi skulle snakke om , svarer Barbros far . - Lensmannsfruen kunngjør høytidelig : Barbro går ikke mere ut om nettene ! - Neinei , svarer Brede . - Ikke så lenge hun er her i huset . - Nei . Ja der hører du , Barbro , jeg sa det til deg ! sier faren . - Du
317
kan gå til dine foreldre om formiddagen nu og da ! bestemmer fruen .
Men den årvake lensmannsfruen var vel allikevel ikke blitt helt kvitt sin mistanke , hun ventet en ukes tid og tok stikkprøve igjen ved firetiden en morgen : Barbro ! kalte hun . - A men dennegang var kokka ute og Barbro hjemme , pikerommet var altså fullt av uskyldighet . Fruen måtte skyndsomt finne på noe : Tok du inn vasken igåraftes ? - Ja . - Det var godt , for det begynner å blåse så ute . Godnatt !
Det var forresten brysomt for lensmannsfruen å få lensmannen til å vekke seg om nettene og så seiv labbe over til pikene og høre om de var hjemme . Det fikk gå som det ville , hun gjorde det ikke mere .
Og hvis nu lykken ikke hadde sviktet kunne Barbro nok ha holdt året ut med sin matmor på denne måte . Men så for noen dager siden skred det ut med dem .
Det var en tidlig morgen i kjøkkenet . Barbro hadde først vært litt usams med kokka , ja ikke så ubetydelig usams heller , de talte høyere og høyere og glemte at fruen kunne komme . Kokka hadde båret seg usselt ad og snytt seg ut i natt utenfor tur fordi det var søndagsnatt . Og hva unnskyldte hun seg med ? Måtte hun ut og ta avskjed med en kjær søster som skulle reise til Amerika ? Ikke spor , kokka unnskyldte seg slett ikke , hun hevdet at hun hadde hatt denne søndagsnatt tilgode . - At du ikke har sannhet og ære i livet , ditt kreatur ! sa Barbro .
Fruen stod i doren . Hun hadde kanskje opprinnelig tenkt å be om forklaring på denne høyrøstethet , men hun svarte på pikenes godmorgen og gav seg plutselig til å se visst på Barbro , på brystsmekken til Barbro , å lute seg frem og se enda vissere på den . Det begynte å bli uhyggelig . Og plutselig setter fruen i et skrik og viker til døren . Hva i allverden er det ? tenker vel Bar-
318
bro og ser seg i brystet . Nå herregud , en lus ! Barbro må smile litt , og da hun ikke er uvant med å handle under overordentlige omstendigheter knipser hun lusen av seg . - På gulvet ? skriker fruen . Er du gal ? Ta dyret opp ! - Ja Barbro begynner å lete og handler atter flinkt : hun later som hun finner lusen og kaster den herlig inn i kokeovnen .
Hvor har du fått den fra ? spør fruen opphisset . - Hvor jeg har fått den ? svarer Barbro . - Ja jeg vil vite hvor du har vært og hentet den på deg . Svar ! - Nu gjorde Barbro den skammelige feil at hun ikke sa : På kramboden ! Det ville ha vært fullgodt . Nei hun visste ikke hvor hun kunne ha fått lusen , men hun lurte på om hun ikke hadde fått den av kokka . - Kokka øyeblikkelig høyt iværet : Av meg ? Du er god nok seiv til å dra på deg lus !
Men det var du som var ute i natt . -
Feil igjen , hun skulle aldri ha nevnt det . Kokka hadde ikke lenger noen grunn til å tie , og nu kom altsammen for en dag om de ulykkelige utenetter . Lensmannsfruen er i høyeste opphisselse , kokka har hun intet med , det er Barbro det gjelder , piken som hun er gått god for . Og enda kunne kanskje også alt ha blitt reddet dersom Barbro hadde bøyet hodet som et siv og sunket i jorden og gitt noen forunderlig sterke løfter for fremtiden , men nei . Fruen måtte tilsist minne sin barnepike om alt hun har gjort for henne , og da begynte sannelig Barbro å svare , å sette opp , hun var så dum . Ja eller hun var kanskje så klok at hun nu ville sette saken på spissen og komme seg herfrå ? Fruen sa : Jeg har revet deg ut av lovens klør . - Hva det angår , svarte Barbro , så var jeg like sæl om Dokker ikke hadde gjort det . - Det er takken jeg har ! sa fruen . - Skal vi tie om det , skal vi tale om det , sa Barbro . Jeg kunne da blitt dømt , det hadde nu allikevel ikke blitt mere enn som noen måneder , og så var jeg kvitt med det ! - Fruen blir målløs et øyeblikk , jo en liten stund står hun bare og åpner munnen og lukker den igjen . Det første ord hun får
319
frem er avskjeden . - Barbro svarte bare : Jaja , nett som Dokker vil !
De dager som er gått siden har Barbro oppholdt seg hjemme hos foreldrene . Men der kunne hun ikke vedbli å være . Ikke for det , moren drev med kaffehandel nu og det kom nokså mange folk til huset , men Barbro kunne ikke leve av det , hun kunne jo også ha andre gode grunner til å komme i en fast stilling . Så idag tok hun en sekk med klær på ryggen og begynte en vandring oppover marken . Nu kom det an på om Aksel Strøm ville motta henne ! Men hun hadde fått lysning for rige søndag .
Det regner , det er et griset føre , men Barbro går . Det kveldes , men da det enda ikke er olsok tide blir det ikke mørkt . Stakkars Barbro , hun sparer seg ikke , men går sitt ærend hun dg , hun skal et sted hen og begynne på neste strid . Hun har i grunnen aldri spart seg , aldri vært lat , derfor er hun også pen og fin av skapning . Barbro har lett nemme og bruker det ofte til eget forderv , hva annet var å vente ? Hun har lært å redde seg fra nød til nød , men hun har berget med seg forskjellige gode egenskaper , et barns død er ingenting for henne , men et levende barn kan hun gi godter . Så har hun et utmerket musikkøre , hun klunker bløtt og riktig på gitaren og synger til med hest mæle , det er behagelig og litt sørgelig å høre på . Nei spart seg seiv ? Ho , så lite at hun har kastet hele seg seiv bort og merker intet tap ved det . Nu og da gråter hun og får sitt hjerte til å briste over et og annet i sitt liv , det hører til , det kommer av de viser hun synger , det er poesien og søta vennen i henne , hun har narret seg seiv og mange andre med det . Hadde hun kunnet ta gitaren med idag ville hun ha klunket litt for Aksel i denne kveld .
Hun lager det så at hun kommer sent frem og alt er stille på Maaneland da hun stiger inn på tunet . Se , Aksel har alt begynt slåtten omkring husene og har fått litt tørrhøy inn ! Så regner hun ut at Oline som er gammel ligger inne i kammerset , Aksel
320
ligger da her ute i høyhuset hvor hun seiv engang lå . Hun går til den kjente dør og er spent som en tyv , så kaller hun sakte : Aksel ! - Hva det er ? svarer Aksel med én gang . - Nei det er bare meg , sier Barbro og stiger inn . Men du kan vel ikke hyse meg i natt ? sier hun .
Aksel ser på henne og er litt sen av seg og sitter der i underklærne og ser på henne : Nå , det er du , sier han . Hvor du skal hen ? - Ja det kommer nu an på for som først om at du trenger sommerhjelp , svarer hun . - Aksel tenker på det og spør : Skal du ikke være lenger der du var ? - Nei jeg har sluttet hos lensmannens . - Jeg kunne saktens trenge sommerhjelp , sier Aksel . Men hva skal dette bety : finner du på å komme igjen ? - Nei du skal bare ikke vør meg , avverger Barbro . Jeg skal gå videre imorgen , jeg går til Sellanraa og over fjellet , der har jeg plass .
- Nå , har de tinget deg ? - Ja . - Jeg kunne saktens trenge sommerhjelp , gjentar Aksel .
Hun er så våt , hun har klær med i sekken og må skifte . Ja du skal ikke vør om at jeg er her , sier Aksel og viker bare litt mot døren . Barbro tar de våte klær av og imens taler de sammen , Aksel vender ofte hodet mot henne . - Nei nu må du gå ut ørlite ! sier Barbro . - Ut ? svarer han . Og det var nu heller ikke vær til å gå ut i . Han står og ser på at hun blir mere og mere naken , det er ikke til å få øynene ifra , og så tankeløs Barbro er , hun kunne godt ha tatt tørre plagg på efterhvert som hun skiftet de våte av , men det gjorde hun ikke . Serken er så tynn og kleber til , hun knapper opp på den ene aksel og snur seg bort , hun er så øvet . Han tier i dette øyeblikk bom stille og ser at hun bruker bare et strøk eller to og vasker serken nedover seg . Det var makeløst gjort , syntes han . Og der står hun så aldeles tankeløs .
Senere ble de liggende og prate sammen . Jo han trengte sommerhjelp , det feilte ikke . - Ja det snakker de på , sier Barbro . - Han hadde begynt slåtten og høyingen påny et år alene , Bar-
321
bro kunne vel seiv skjønne hvor opprådd han var . - Jo Barbro skjønte alt. - På den annen side var det nettopp Barbro som hadde rømt dengang og satt ham fast for kvinnfolkhjelp , han kunne ikke glemme det , og hun hadde tatt ringene med. Attpå all forsmedelsen så vedble jo også bladet hennes å komme , denne Bergens-avisen som han holdt på ikke å bli kvitt noensinne , han hadde måttet betale for et helt år efterpå . - Det var da et skammelig blad ! sa Barbro og holdt med ham hele tiden . - Men ved så stor føyelighet kunne heller ikke Aksel være et umenneske , han medgav at Barbro kunne ha grunn til å ergre seg over ham tilbake fordi han hadde tatt telegrafoppsynet fra hennes far . Men forresten så kan nu far din få telegrafen sin igjen , sa han , jeg gir ikke om han , det er bare tidheft . - Ja , sa Barbro . - Aksel tenkte en stund , så spurte han bent ut : Ja hvorledes er det nu , skal du være bare for sommeren ? - Nei , svarte Barbro , det skal bli som du vil . - Nå , er det din akt og mening ? - Ja . Nett som du vil så vil jeg også . Du gjør ikke å tvile på meg mere . - Nå . - Nei . Og jeg har fått lyst for oss . -
Nå . Det var ingenlunde ille . Aksel ble liggende lenge og tenkte over det . Hvis det dennegang var alvor og ikke atter et skammelig svik så hadde han sjøleiendes kvinnfolk og var hjulpen for all tid . - Jeg kunne få et kvinnfolk hjemmefra , sa han , og hun har skrevet at hun ville ha meg . Men så måtte jeg koste henne hjem fra Amerika . - Barbro spør : Nå , er hun i Amerika ? - Ja . Hun reiste ifjor ; men hun trives ikke . - Nei du skal ikke vør henne ! erklærer Barbro . Hva skulle det så bli av meg ? spør hun og begynner å røres . - Nei derfor så har jeg heller ikke gjort det visst med henne . -
Nu ville vel Barbro ikke stå tilbake hun heller , hun bekjente at hun kunne ha fått en gutt i Bergen og han var kjører for et overhendig stort bryggeri , så han var meget betrodd . Og han går visst enda og sørger på meg , sier Barbro hikstende . Men
322
du vet at når to folk har hatt så meget tilsammens som du og jeg , Aksel , så kan ikke jeg glemme han . Så får du glemme meg så meget du vil ! - Hvem , jeg ? svarer Aksel . Nei for den saks skyld så skal du ikke ligge og gråte , for jeg har aldri glemt deg . - Nå . -
Denne tilståelse hjelper godt på Barbro og hun sier : Og korsom er : å koste henne hjem like fra Amerika når at du kan slippe ! - Hun fraråder ham hele foretagendet , det ville bli for dyrt og han var ikke nødd om det . Barbro syntes å ha satt seg i hodet å ville grunne hans lykke seiv .
De ble enige i nattens løp . De var jo ikke fremmede for hverandre , men hadde så ofte drøftet hver ting før . Endog den nødvendige vielse skulle foregå før olsok og slåtten , de behøvet ikke å forstille seg og Barbro var nu seiv den ivrigste til å skynde på . Det støtte ikke Aksel at Barbro var ivrig og vakte ingen mistanke hos ham , tvertimot , hennes hast smigret ham og opphisset ham . Javel , han var en markens mann , en hardhaus , han var lite nøye på det , pokkers lite smellfin , han var nødt til et og annet , han så på nytten . Dertil kom at Barbro var så ny og pen for ham igjen , nesten litt nydeligere enn før . Hun var som et eple , og han bet i det . Det var jo alt lyst for dem .
Om barneliket og forhøret tidde begge .
De talte derimot om Oline , at hvorledes skulle de bli kvitt henne ? Ja hun må ut ! sa Barbro . Vi har ikke å takke henne for noen ting . Hun er bare sladder og ondskap . - Men det viste seg vanskelig å få Oline vekk .
Allerede den første morgen da Barbro kom tilsyne ante vel gamle Oline sin skjebne . Hun ble øyeblikkelig ille ved , men skjulte det og nikket , satte stol frem . Det hadde gått en dag isenn på Maaneland , Aksel hadde jo båret vann og ved og gjort det allertyngste arbeide for henne og Oline hadde greid resten . Hun var i tidens løp blitt enig med seg seiv om å være
323
på nybygget sitt liv ut , men nu kom Barbro og gjorde dette til intet .
Dersom at her hadde vært et kaffekorn i huset så skulle du ha fått det , sa hun til Barbro . Skal du lenger oppover marken ?
Nei , svarte Barbro . - Nå , du skal ikke lenger oppover ? - Nei .
- Jaja det er ikke noe som skjeller meg , sa Oline . Skal du nedover igjen ? - Nei ikke det heller . Jeg blir nu her for som først .
Nå , skal du være her ? - Ja det blir vel til det . -
Oline venter en stund , hun bruker sitt gamle hode , det er alt fullt av politikk : Ja , sier hun , så slipper vel jeg . Og glad skal jeg være ! - Nå , sier Barbro for spøk , har han Aksel vært så skarvaktig imot deg ? - Skarvaktig ? Han ? Du skal ikke vør å ape med et gammelt menneske som bare går og bier på forløsningen ! Han Aksel han har vært som en far og en høy utsending for meg hver en dag og time , jeg skal ikke si annet . Men det er nu så at jeg har ingen av mine her i marken , jeg går øde og forlatt på andre folk sin jord og har alt mitt folk på andre siden av fjellet . -
Men Oline ble værende . De kunne ikke skille seg med henne før efter vielsen , og Oline dro svært på det , men sa tilsist ja at hun ville gjøre dem den tjenesten å passe huset og dyrene når de skulle vies . Det tok to dager . Men da de nygifte kom hjem gikk ikke Oline enda . Hun forhalet tiden , den ene dagen var hun ussel , sa hun , den andre dagen så det ut til regn . Hun godsnakket med Barbro at nu var det blitt annen forskjell i maten på Maaneland , i kostholdet , og det var blitt en annen forskjell med kaffe i huset ! A Oline skydde intet , hun spurte Barbro tilråds om ting som hun visste bedre seiv : Hva du mener , skal jeg melke kyrne eftersom at de står i båsene eller skal jeg ta ho Bordelin først ? - Det kan du gjøre som du vil med. - Ja er det ikke det jeg sier ! utbryter Oline . Du har nu vært ute i verden og vært iblant høye og fornemme folk og lært alt. Det er ikke så med en annen stakkar !
324
Nei Oline skydde intet , men drev politikk døgnet rundt . Satt hun ikke også og fortalte Barbro hvor gode venner og vel forlikt hun var med hennes far , med Brede Olsen ! Ho , hun hadde hatt mangen trøysom stund med ham , han var slik en godlidendes og grom mann , han Brede , og aldri å høre et morskt ord i hans munn !
Men dette gikk ikke i lengden , hverken Aksel eller Barbro ville ha Oline lenger og Barbro tok alt arbeidet fra henne . Oline klaget ikke , men hun så med farlige glimt efter sin matmor og skiftet så smått tone : Ja dokker er nu meget til folk ! sa hun . Han Aksel var en tur i byen ifjor høst , du traff ham vel ikke ? Nei du var i Bergen . Men han reiste ens ærend og kjøpte slåmaskin og harvemaskin . Hva er de på Sellanraa imot dokker nu ? Ikke det slag !
Hun utstrålte små nålestikk , men heller ikke det hjalp , herskapet fryktet henne ikke , Aksel sa bent ut til henne en dag at nu måtte hun gå . - Gå ? spurte Oline . Hvorledesen ? Skal jeg krype ? Nei hun nektet å gå under påskudd av at hun var ussel og vann ikke å røre benene . Og så galt skulle jo hende : da arbeidet ble tatt fra henne og hun sattes ut av all virksomhet fait hun sammen og ble virkelig syk . Hun gikk og dro seg en ukes tid enda , Aksel så rasende til henne , men Oline ble værende av ondskap , tilsist måtte hun tilsengs .
Og nu lå hun aldeles ikke og biet på forløsningen , men talte tvertimot timene til at hun skulle komme opp igjen . Hun forlangte doktor , en storaktighet som var ukjent i marken . - Doktor ? spurte Aksel , er du ifra deg ? - Hvorledes ? spurte Oline mildt tilbake og forstod ingen ting . Ja hun var så mild og melet , så lykkelig over at hun ikke fait andre til byrde , hun kunne betale doktoren seiv . - Nå , kan du det ? spurte Aksel . - Nå , kan jeg ikke det ? sa Oline . Og dessforuten så skal jeg vel ikke ligge her og dø som et dyr for Frelserens åsyn . - Nu blandet Barbro seg i det
325
og spurte uforsiktig : Hva som mankerer ? Får du ikke målene dine som at jeg bærer inn til deg ? Men kaffe det har jeg nektet deg i en god mening . - Er det du , Barbro ? sier Oline og snur bare øynene efter henne , hun er meget dårlig og ser uhyggelig ut med de vrengte øyne : Det må vel være som du sier , Barbro , at jeg ville bli verre av en ørliten dråpe kaffe , av et skjeblad med kaffe . - Var du som jeg så hadde du nu annet å tenke på enn som kaffe , sa Barbro . - Er det ikke som jeg sier , svarte Oline . Du var aldri av dem som ville et menneskes død , men at han skulle omvende seg og leve . Hva - jeg ligger og ser - er du på barnveien , Barbro ? - Jeg ? roper Barbro og legger rasende til : du var verd at jeg tok og kastet deg på dungen for munnen din !
Her tier den syke et tankefullt øyeblikk , men hennes munn dirrer som om den absolutt vil smile og ikke må . - Jeg hørte i natt noe som ropte , sier hun . - Hun er ifra seg ! hvisker Aksel .
- Nei jeg er ikke ifra meg . At det likesom ropte . Det kom ifra skogen eller ifra bekken . Det var forunderlig , akkurat som et lite barn som skrek . Gikk ho Barbro ? - Ja , sa Aksel , hun vil ikke høre lenger på tullet ditt . - Jeg tuller ikke , jeg er ikke så ifra meg som dokker tror , sier Oline . Nei det er ikke den allmektiges vilje og behag at jeg skal gå inn for tronen og lammet enda med alt det jeg vet om Maaneland . Jeg kommer meg nok igjen ; men du skal hente doktoren til meg , Aksel , så går det snarere . Hva det nu er for en ku du vil gi meg ? - Hva for en ku ? - Kua som du lovet meg . Er det ho Bordelin ? - Du bare snakker over deg , sier Aksel . - Du vet du lovet meg en ku da jeg reddet livet ditt . - Nei det vet jeg ikke . -
Da løfter Oline hodet opp og ser på ham . Hun er så skallet og grå , hodet står opp fra en lang fuglehals , hun er eventyrlig og fryktelig , det går et rykk gjennom Aksel og han famler bak sin rygg efter dørklinken . - Nå , sier Oline , du er av det slaget ! Så snakker vi ikke mere om det for som først . Jeg kan leve kua
326
foruten ifra denne dag og skal ikke ta henne på tungen . Men det var godt at du viste deg akkurat som den mann du er , Aksel , så vet jeg det til en annen gang !
Men om natten døde Oline , engang om natten , hun var iallfall kold om morgningen da de kom inn til henne .
Gamle Oline - født og død ....
Det var hverken Aksel eller Barbro imot å kunne begrave henne for alltid , det ble nu mindre å være på vakt for , de kunne være glade . Barbro klager over tannpine igjen , ellers er alt godt . Men dette evige ulltørkle om munnen som hun må holde vekk hver gang hun skal si et ord er ingen liten plage , og Aksel skjønner ikke så megen tannpine . Han har nok lagt merke til hennes forsiktige tyggemåte hele tiden , men hun manglet jo ikke en tann i munnen . - Har du ikke fått deg nye tenner ? spør han .
- Jo . - Ja verker de også ? - Du aper og aper ! svarer Barbro forarget , skjønt han hadde spurt i god tro . Og i sin bitterhet kommer hun til å gi bedre beskjed : Du skjønner godt hvorledes at det er med meg .
Hvorledes det var med henne ? Aksel ser litt nøyere til og synes hun alt har fått mave . - Ja men du er da vel ikke på barnveien ? spør han . - Jo det vet du vel , svarer hun . - Han stirrer litt åndssvakt på henne . I sin senhet blir han sittende og telle en stund : én uke , to uker , på tredje uken . - Vet jeg det ? sier han . - Barbro irriteres til det ytterste av denne debatt og smeller i å gråte høyt , gråte forurettet : Nei du skal bare søkke meg ned i jorden også , så er du skilt med meg ! sier hun .
Merkelig hva et kvinnfolk kunne finne på å gråte for .
Nei Aksel ville aldeles ikke søkke henne ned i jorden , han er en hardhaus til å se på nytten , noe blomsterflor har han ingen trang til å vade i . - Så kan du ikke rake i sommer ? spør han . - Kan jeg ikke rake ? svarer hun forferdet . Og gud , hva et kvinnfolk også plutselig kan smile til ! Da Aksel tok det på den måten
327
så ilte jo en hysterisk lykke gjennom Barbro og hun utbrøt : Jeg skal rake for to ! Du skal bare få se , Aksel , at jeg skal gjøre alt du setter meg til og meget mere . Jeg skal slite meg ut og være glad attpå , dersom bare du vil være tilfreds !
Det ble mere tårer og smil og ømhet . Det var bare de to i ødemarken , ingen å frykte for , åpne dører , sommer varme , fluesurr . Hun var så føyelig og hengiven , alle ting ville hun som han ville .
Efter solnedgang står han og spenner for slåmaskinen , han vil legge ned en liten teig til morgendagen . Barbro kommer hastig ut som om hun har et ærend og sier : Du Aksel , hvorledes kunne du tenke å ta noen hjem fra Amerika ? Så ville hun jo ikke komme før til vinters , og hva skulle du med henne da ? - Se det hadde vel Barbro funnet ut og kom nu løpende med det som om det var nødvendig .
Men det var ingenlunde nødvendig , Aksel hadde fra første stund innsett at når han tok Barbro så vant han inn hele sommerhjelpen for et år . Den mann gynger ikke og han tenker seg ikke hos stjernene . Nu han har fått sjøleiendes kvinnfolk til å være hjemme kan han også beholde telegrafen en tid til . Det er mange penger om året og kommer vel med sålenge han ikke kan seige noe større fra gården . Det rusler og går altsammen , han er midt i virkeligheten . Og fra Brede som nu er hans værfar venter han intet overfall på telegraflinjen mere .
Hellet begynner å følge Aksel storveies .
XI
og tiden går , vinteren går , det blir vår igjen .
Naturligvis måtte Isak til bygden en dag . De spurte ham hva han skulle der . Nei , det vet jeg ikke , svarte han . Men han kostet kjerren riktig ren , la setet på den og kjørte avsted . Og naturligvis hadde han med seg forskjellige matvarer som skulle til Eleseus på Storborg . Det gikk jo aldri hest ut fra Sellanraa uten en eller annen sending til Eleseus .
Når Isak kom kj ørende nedover marken så var ikke det en ubetydelig hendelse , han kom så sjelden , Sivert pleiet å komme i hans sted . Ved de to første nybygg står de i gammedøren og sier til hverandre : Det er han Isak seiv , skal tro hva han kjører efter idag ! Da han kom så langt ned som til Maaneland står Barbro i glassvinduet med et barn på armen og ser ham og tenker : Det er han Isak seiv !
Han kommer til Storborg og stanser : Ptro ! Er han Eleseus hjemme ? - Eleseus kommer ut . Jo han er hjemme , han er ikke reist enda , men han skal reise , han skal gjøre sin vårutflukt til byene sørpå . - Her er noe som mor din skikket med meg , sier faren . Jeg vet ikke hva det er , men det er vel ikke noe videre . - Eleseus tar imot kjørlene , takker og spør : Ja du har ikke noe brev eller slikt ? - Jo , svarer faren og begynner å lete i lommene , og det er nok ifra ho lille Rebekka . - Eleseus får brevet , det er det han har ventet på , han kjenner at det er godt og tykt og sier til faren : Nei det var skrot at du kom så tidlig , to dager fortidlig . Men kanskje dersom du bier ørlite så kjører du kofferten min.
Isak stiger av og binder hesten . Han tar en sving bortover jordet . Lille fullmektig Andresen er ingen dårlig jordbruker på Eleseus sine vegne , naturligvis har han hatt Sivert ned fra Sellanraa med hestehjelp , men han har også på egen hånd tørket
329
ut adskillig med myr og leiet med seg en mann til å stensette grøftene . De kom ikke til å måtte kjøpe for på Storborg iår og neste år kunne Eleseus kanskje holde sjøleiendes hest . Det hadde han Andresens interesse for jordbruk å takke for .
Langt om lenge roper Eleseus at han har pakket kofferten og er ferdig . Seiv står han også der og vil følge med , han er i fine blå klær og med hvit krave om halsen , kalosjer på føttene , spaserstokk . Riktignok kommer han nu over to dager for tidlig til postbåten , men det gjør ikke noe , han kan vente nede i bygden sålenge , det er det samme hvor han er .
Så kjører far og sønn . Fullmektig Andresen står i kramboddøren og sier : Lykksom reise !
Faren er omhyggelig for gutten sin og vil gi ham setet alene , men Eleseus avslår det øyeblikkelig og setter seg ved siden av . De kommer forbi Breidablik og Eleseus husker plutselig at han har glemt noe . - Ptro ! Hva det er ? spør faren . - A det er paraplyen , Eleseus sin paraply , som er glemt , men det kan han ikke forklare og sier bare : Det får ikke hjelpe . Kjør vekk ! - Skal vi ikke snu ? - Nei , kjør vekk ! - Men det var iallfall pokker at han skulle være så glemsom ! Det var i skyndingen , fordi faren gikk der på jordet og ventet . Nu fikk Eleseus heller kjøpe en ny paraply å gå med i Trondhjem når han kom dit . Det gjorde jo hverken fra eller til om han eiet to paraplyer . Imidlertid er han såpass ergerlig på seg seiv at han hopper av og går bakefter kjer ren .
De får ikke sagt stort til hverandre på den måten fordi faren hver gang må snu seg om og tale bakover . Faren spør : Hvorlenge blir du borte ? Og Eleseus svarer : å cirka én og tyve dager eller høyst en måned . - Faren undrer seg over at ikke folk går seg bort i de store byene og kommer på villstrå . Men Eleseus svarer at hva som ham angikk så var han vant til byer , han gikk seg ikke bort , det hadde aldri hendt . - Faren synes det er en skam
330
for seg å sitte alene på og sier : Nei nu må du kjøre en stund , jeg blir lei av det ! Men Eleseus vil ikke på noen måte jage faren ned av setet og setter seg heller seiv opp han også . Men først så holder de måltid på farens gode niste . Så kjører de igjen .
De kommer til de to nederste nybygg og det er lett å se at de nu nærmer seg bygden , her er sannelig på begge steder hvitt gardin for det lille stuevindu som vender mot veien , og i røstet av høyhuset er satt opp en liten stang til syttendemaiflagget .
- Det er han Isak seiv ! sier folkene i de to nybygg da de ser de reisende .
Endelig får Eleseus vendt tankene så meget bort fra sin egen person og sine egne saker at han spør : Hva du kjører efter idag ?
- Hm ! svarer faren , det er nu ikke efter noe videre ! - Men nu var det jo så at Eleseus skulle reise bort , det skjedde da intet galt om han fikk vite det : Det er ho Jensine hos smeden jeg kjører efter , forklarer faren , tilstår faren . - Skulle du bry deg seiv nedover for det , kunne ikke han Sivert ha kjørt ? spør Eleseus . Se , Eleseus han skjønte ikke bedre , han trodde altså at Sivert ville kjøre efter Jensine hos smeden efter at hun engang hadde gjort seg så stor å flytte fra Sellanraa !
Nei det gikk ikke med høyingen derhjemme ifjor . Inger hadde meget riktig hengt godt i som hun hadde lovet , Leopoldine gjorde også sitt arbeide og dessuten hadde de jo rive som gikk med hest . Men høyet var tildels svær timotei og rakemarken vid . Sellanraa var nu en stor gård , kvinnfolkene hadde jo også annet å gjøre enn rake høy , alle kreaturene var der , maten til måltidene skulle være ferdig i rett tid , det var ysting og kjerning , klesvask og baking , mor og datter slet seg ut . Isak ville ikke oppleve en slik sommer engang til , han bestemte kort og godt at Jensine skulle komme tilbake hvis hun var å få . Inger hadde nu heller ikke lenger noe imot det , hun hadde fått forstanden igjen og svarte : Du gjør som du vil for meg ! A Inger
331
var blitt rimeligere nu , forstand er ingen ringe ting å få tilbake når den er tapt . Inger hadde ikke lenger glød å tuske vekk , ingen privat villskap å holde styr på , vinteren hadde kjølet henne av , hun stod tilbake med glød til husbehov , nu var hun begynt å bli litt fyldig , å bli pen , statelig . Det var et merkelig kvinnfolk til ikke å falme , til ikke å avdø stykkevis , kanskje kom det av at hun var begynt så sent med å blomstre . Gud vet hva alle ting kommer av , intet har en eneste årsak , alt har en årsaksrekke . Hadde ikke Inger det beste ord på seg hos smedkonen ? Hva kunne smedkoner dømme henne for ? Med sitt vansirede ansikt ble hun snytt for sin vår , senere ble hun satt i kunstig luft og ble fravendt seks år av sin sommer ; da hun enda hadde liv i seg måtte hennes høst komme til å fremvise villskudd . Inger var bedre enn smedkoner er , litt skadet , litt forvrengt , men god av naturen , dyktig av naturen ....
Far og sønn kjører , de kjører til Brede Olsens losjihus og setter hesten i skuret . Nu er det kveld . De går seiv inn .
Brede Olsen har fått leie dette hus , det er opprinnelig et uthus som tilhører handelsmannen , nu er det innredet med to stuer og to kammers , det er ikke verst og det ligger godt til , huset har søkning av kaffedrikkere og ellers av folk fra bygden omkring som skal reise med postbåten .
Brede synes for én gangs skyld å ha vært heldig , han er kommet på sin rette plass , og det kan han takke sin kone for . Bredes kone fikk sannelig ideen til dette kaffehus og losjihus da hun stod og solgte kaffe under auksjonen på Breidablik , det var så trøysomt å handle , å kjenne skillinger mellom fingrene , kontanter . Siden hun kom herned er det gått riktig bra , konen selger nu kaffe for alvor og hyser mangt et menneske som ikke har tak over hodet . Hun blir velsignet av de reisende . Naturligvis har hun god hjelp av Katrine , datteren , som nu er en stor pike og er flink til å varte opp ; naturligvis er det også et tidsspørs-
332
mål når lille Katrine ikke lenger burde være i sine foreldres hus og varte opp . Men inntil videre går det tålelig med omsetningen , og det er hovedsaken . Begynnelsen var så avgjort god og kunne ha vært enda bedre dersom ikke handelsmannen hadde røket opp for kringler og spekulasi til kaffen ; der satt nu alle syttendemaifolk og ropte forgjeves på brød til kaffen , kaffebrød ! Det lærte handelsmannen å være forsynt med bakervarer til bygdens festligheter .
Familien og Brede seiv lever som de kan av bedriften . Det blir kaffe og overligget kaffebrød til svært mange måltider , men det oppholder livet og barna får et fint , ja så å si forfinet utseende av det . Det er ikke alle som har brød til kaffen ! sier folk fra bygden . Familien Brede synes å bale godt , den holder endog en hund som går omkring blant gjestene og sniker og får smakebeter og blir fet . Svært så en slik fet hund kan reklamere for levemåten i et losjihus !
Brede Olsen seiv inntar altså stillingen som mannen i dette hjem og har også ved siden derav arbeidet seg opp . Der var han nu atter blitt lensmannens følgesvenn og stevnevidne og bruktes en tid nokså flittig ; men siste høst ble hans datter Barbro usams med lensmannsfruen om en bagatell , om rent ut sagt en lus , og siden den tid er ikke Brede vellikt av dette herskap mere . Men Brede har ikke tapt stort på det , han har andre herskap er som nu søker ham nettopp for å berede lensmannsfruen en ergrelse , således er han en søkt mann i doktorskyss , og prestefruen hun eier virkelig ikke så mange griser som hun ville sende bud på Brede for å få slaktet , - dette er hans egne ord .
Men javisst kan det også være smått for familien Brede mangen gang , de er ikke alle mann så fete som hunden . Men gudskjelov , Brede har et lett sinn : Barna blir nu større og større ! sier han , skjønt det også stadig kommer nye små . De som er store og er reist ut sørger da for seg seiv og sender også nu og da
333
litt hjem : Barbro er gift på Maaneland og Helge er på sildnot , de avser litt varer eller penger til foreldrene når de kan , ja seiv Katrine som varter opp hjemme kunne underlig nok stikke til faren en femkrone engang i vinter da det så mørkest ut . Det var pike , sa Brede , og han spurte ikke hvem hun hadde fått seddelen av eller hva hun hadde fått den for . Slik skulle det være , barn skulle ha hjerte for foreldrene og hjelpe dem !
Brede er ikke helt tilfreds med sønnen Helge i så måte , han står undertiden i kramboden og har tilhørere og utvikler sitt syn på barnas plikter mot foreldrene : Se nu for eksempel han Helge , sønnen min , om han bruker ørlite tobakk og om han tar seg en dram det er ikke meg imot , vi har alle vært gutter . Men han skal ikke sende oss det ene brevet efter det andre bare med hilsninger . Han skal ikke få mor sin til å gråte . Det er vanart . I gamle dager da var det anderledes , barna var ikke store før de tok seg tjeneste og begynte å sende foreldrene småhjelp . Skulle det ikke være således ? Er det ikke far og mor som først har båret dem under sitt hjerte og svettet blod for å holde liv i dem i hele oppveksten ? Så skulle de glemme det !
Det var som Helge hadde hørt sin fars tale , for nu kom det brev fra ham med en seddel i , en hel femtikrone . Og nu fikk familien Brede en stor tid og kjøpte i sin råflotthet både kjøtt og fisk til kokemat og en hengelampe med prismer til den likeste stuen i losjihuset .
Det gikk en dag isenn , og hva mere er å stå efter ? Familien Brede levet den dg , levet fra hånden til munnen , men uten stor otte . Hva mere er å stå efter ! ....
Slikt fremmedfolk ! sa Brede og viste Isak og Eleseus inn i stuen med prismelampen . Nei hva jeg ser ! Ja du , Isak , skal vel ikke fare bort ? - Nei jeg skal bare til smeden et ærend . - Nå , så er det han Eleseus som skal sørover til byene igjen ?
Eleseus er vant til hoteller , han gjør seg hjemme , henger sin
334
frakk og stokk på veggen og forlanger kaffe ; mat har faren seiv med i skreppen . Katrine kommer med kaffen . - Nei dokker skal ikke betale ! sier Brede . Jeg har så ofte vært på Sellanraa og fått traktering , og hos han Eleseus står jeg i bøkene ; du skal ikke ta en øre , Katrine ! - Men Eleseus betaler , tar opp pengepungen og betaler , og gir tyve øre attpå . Ikke noe tøv .
Isak går til smedens og Eleseus blir sittende igjen .
Han sier det nødvendigste også til Katrine , men ikke mere enn det nødvendigste , han taler heller med hennes far . Nei Eleseus bryr seg ikke om piker , han er likesom blitt borttufset av dem engang og har siden tapt interessen . Kanskje har han aldri eiet noen kjærlighetsdrift å tale om , siden han nu går og er bent til ingenting . En rar mann i marken , en herre med tynne skriverhender og et kvinnfolks sans for stas og paraply og stokk og kalosjer . Borttufset , forbyttet , enuforståelig ungkar . Det vil ikke vokse et videre brutalt skjegg ut på hans overmunn heller . Men kanskje var det så at denne gutt hadde godt å slekte på og var ordentlig utstyrt engang , men kom inn i kunstige forhold og ble omgjort til bytting ? Ble han så flittig på et kontor og i en krambod at all hans opprinnelighet gikk tapt ? Kanskje var det så . Iallfall går han nu her snill og lidenskap slø s , litt svak , litt likeglad og vandrer videre og videre på sin awei . Han kunne misunne hver mann i marken , men ikke engang det makter han .
Katrine er vant til å spøke med gjestene og hun erter ham nu med at han skal vel sørover til kjæresten sin igjen ? - Jeg har annet å ha i hodet , svarer Eleseus , jeg skal gjøre forretning , åpne forbindelser . - Du skal ikke være så fremfusendes imot folk av bedre stand , Katrine ! irettesetter hennes far . A Brede Olsen han er så høflig mot Eleseus , så respektfull at det er rent svært . Han kan også gjerne være det , det er klokt , han skylder penger på Storborg , han står overfor sin kreditor nu . Og Eleseus ? Ho , han liker godt hans høflighet og er god og nådig
335
tilbake : Deres høystærede ! kaller han Brede for lutter spøk og skaper seg til . Han omtaler at han har glemt igjen sin paraply : Vi var just kommet forbi Breidablik og midt i dette øyeblikk husket jeg på paraplyen ! - Brede spør : Ja Dokker skal vel over til vår lille handelsmann hernede til toddy i kveld ? - Eleseus svarer : Ja dersom jeg hadde vært alene . Men jeg har han far med.
- Brede er behagelig og passiarer videre : I overmorgen kommer her en kar som skal tilbake til Amerika . - Har han vært hjemme en tur ? - Ja . Han er ifra Øvrebygden . Han har vært borte i aldri så mange år , men nu har han vært hjemme i vinter . Kofferten hans er alt kommet hit med en kjører , det er så meget til koffert ! - Jeg har seiv tenkt på Amerika iblant , sier Eleseus oppriktig . - Dokker ? roper Brede . Så skulle Dokker ha det fornøden ? - Jeg kom kanskje ikke til å være der for tid og evighet , det vet jeg ikke . Men jeg har vært ute på så mangen reise , jeg kunne ha gjort den reisen dg. - Minders så . Og det må nu være grovt til penger og middel de tjener i det Amerika . Ta den karen jeg snakket om : han har kostet den ene julemoroen efter den andre i Øvrebygden i vinter , og når han kommer hit til meg , så sier han : La meg få en kjel kaffe , og la meg få alt det kaffebrød du har ! sier han . Vil Dokker se kofferten hans ?
De gikk ut i gangen og så på kofferten . Et under på jorden , flammet på alle kanter av metaller og beslag , med tre smekk på , omframt låsen . - Dirkfri ! sa Brede som om han hadde prøvet det .
De gikk inn i stuen igjen , men Eleseus var blitt stille . Denne amerikaner fra Øvrebygden gjorde ham til intet , han reiste sine reiser som den største amtmann , det var klart at Brede var opptatt av denne person . Eleseus forlangte mere kaffe og prøvet å være rik han også , han forlangte brød til kaffen og lot hunden få det , å men han følte seg ringe og nedslått . Hans egen koffert hva var den imot underet ! Der stod den , sort voksduk ,
336
hjørnene slitte og hvite , en håndkoffert - ved Gud , han skulle kjøpe seg en praktfull koffert når han kom sørover , legg merke til det ! - Dokker skal ikke vør å gi hunden noe , sa Brede . - Og Eleseus var atter blitt litt til menneske og skapte seg til : Det er da en kolossal hund til å være fet , sa han .
Den ene tanke tok den annen hos ham , han avbrøt passiaren med Brede og gikk ut , gikk i skuret til hesten . Her åpnet han brevet som han gikk med i lommen . Han hadde bare stukket det på seg og ikke sett efter hva for penger det inneholdt , han hadde fått disse brever hjemmefra før og det hadde alltid vært adskillige sedler i dem , en hjelp til reisen . Hva var det nu ? Et stort gråpapir malt og malt igjen av lille Rebekka til Eleseus bror , derpå et lite brev fra moren . Hva mere ? Ikke mere . Ingen penger .
Moren skrev at hun hadde ikke kunnet be far hans om penger nu mere , for rettnu var det ikke stort igjen av rikdommen som de hadde fått for kobberfjellet engang , det var gått med til kjøpet av Storborg og siden alle varene og alle Eleseus sine reiser . Nu måtte han prøve å hjelpe seg seiv til reisen dennegang , for de penger som nu var igjen måtte søsknene hans få , så de ikke ble snoft fri de heller . Lykksom reise og kjærlig hilset .
Ingen penger .
Seiv hadde ikke Eleseus penger nok til reisen sørover , han hadde skrapet kassen i sin krambod og ikke funnet stort . A han hadde vært bra dum da han nu nylig sendte sin kjøpmann i Bergen et pengebrev og betalte noen regninger . Det kunne ha ventet . Naturligvis hadde han også vært altfor sorgløs da han gav seg på vei uten å åpne brevet først , han kunne ha spart seg kjøreturen til bygden med sin elendige koffert . Nu stod han her ....
Faren kommer tilbake fra smedens hus efter vel utført ærend : han skulle få med seg Jensine imorgen . Se , Jensine
337
hadde aldeles ikke vært tverr av seg og ond å be , hun hadde med én gang skjønt at de på Sellanraa trengte sommerhjelp og hun hadde ikke noe imot å komme . Grei adferd igjen .
Mens faren taler sitter Eleseus og tenker på sitt . Han viser sin far amerikanerens koffert og sier : Jeg var tilfreds jeg stod der hvor denne kofferten er kommet ifra ! Faren svarer : Ja det var nok ikke det verste ! ....
Om morgningen ruster faren seg til hjemferden , spiser , spenner hesten for og kjører bortom smedens efter Jensine og hennes kiste . Eleseus står og ser efter dem hele tiden mens de kjører , og da de blir borte i skogkanten betaler han i losjihuset igjen og gir drikkepenger : La kofferten min stå her til jeg kommer tilbake ! sier han til Katrine og går bort .
Eleseus - hvor går han hen ? Han har bare ett sted å gå : han snur om , han må falle tilbake på hjemmet . Han tar veien oppover marken igjen han og , her passer han på å være faren og Jensine så nær i hælene som han kan uten å bli sett . Så går han og går . Han begynner nu å misunne hver markbo .
Det er synd i Eleseus , han er blitt så borttusket .
Driver han ikke handel på Storborg ? Men det er jo intet å være herremann på , han gjør formange morsomme reiser for å åpne forbindelser , de koster formeget , han reiser ikke billig . Vi skal ikke være smålige , sier Eleseus og gir tyve øre når han kunne slippe med ti. Handelen kan jo ikke bære denne flotte mann , han må ha tilskudd hjemmefra . Nu avler Storborg gård potet , korn og høy til husholdningen , men sulet må komme fra Sellanraa . Er det alt ? Sivert må kjøre Eleseus sine varer gratis opp fra sjøen . Er det så alt ? Moren må skaffe ham penger av faren til hans reiser . Men er det så alt ?
Det verste er igjen .
Eleseus handler som en gal mann . Han blir så smigret over at folk fra bygden kommer og handler på Storborg at han gir dem
338
villig kreditt , da dette ryktes kommer flere og flere og handler på kreditt , det går pokker ivold , Eleseus er snill og setter ut , kramboden tømmes og kramboden fylles igjen . Alt dette koster penger . Hvem betaler ? Faren .
I begynnelsen var moren hans troende talsmann : Eleseus var familiens lyse hode , han måtte settes ordentlig i vei ; husk på hvor billig han fikk Storborg og hvorledes han sa på en prikk hva han ville gi for det ! Når faren syntes det begynte å bli bare tull med handelen hans svarte moren : Hva du står og sier ! Ja hun påtalte så grove uttrykk , det var som om den gode Isak var litt for familiær imot han Eleseus .
Se , moren hun hadde seiv vært ute og reist , hun kunne forstå at Eleseus i grunnen vantrivdes i marken , han var blitt finere vant , hadde fått stor sosial bevegelighet og manglet jevnbyrdige . Han satte formeget ut på dårlige folk , men det gjorde ikke Eleseus av ondskap og for å ruinere foreldrene , han gjorde det av lutter fin og god natur , han måtte hjelpe folk som stod under ham . Kjære , han var den eneste mann i marken med hvitt lommetørkle som idelig måtte vaskes . Når folk trøstig henvendte seg til ham om kreditt og han svarte nei kunne det misforstås , at han var ikke en så bra kar som almindelig trodd . Han hadde dessuten plikter som markens bymann og geni .
Alt dette tok moren hensyn til .
Men faren som ikke skjønte en stavelse av det åpnet en dag hennes øyne og ører og sa : Se her , dette er nu resten av pengene for kobberfjellet ! - Nå , sa hun , enn det andre ? - Det har han Eleseus fått . - Hun slo hendene sammen og utbrøt : Nei så skal han bruke vett !
Stakkars Eleseus , han er så bortklattet , så endevendt . Han skulle vel ha vært markbo hele tiden , nu er han en mann som har lært å skrive bokstaver , han er uten tiltak , uten dybde . Men noen kullsort og djevelsk mann er han ikke , han er ikke forels-
339
ket og ikke ærgjerrig , han er nesten ingenting , ikke engang en større uting .
Det er noe ulykkelig og fordømt over den unge mann , det er som utbredt en skade i ham . Den gode distriktsingeniør fra byen skulle kanskje ikke ha oppdaget ham i hans barndom og tatt ham til seg og gjort ham til noe , barnet fikk vel røttene avslitt og for ille . Alt han nu foretar seg viser tilbake til noe defekt i ham , noe mørkt på lys bunn ....
Han går og går . De to kjørende passerer Storborg , Eleseus gjør en bue utenom og passerer også Storborg ; hva skulle han gjøre hjemme på sitt handelssted ? De to kjørende kommer frem til Sellanraa om natten , Eleseus er dem like i hælene . Han ser at Sivert kommer ut på tunet og blir forundret over Jensine , de to håndhilses og ler litt , så tar Sivert hesten og går med den i stallen .
Nu våger Eleseus seg frem , familiens stolthet nu våger han seg frem . Han går ikke , han lister , han treffer Sivert i stallen .
- Det er bare meg , sier han . - Du også ! sier Sivert og er forundret igjen .
De to brødre begynner en tyst samtale : det er om at Sivert vil få moren til å skaffe frem noen penger , en redning , reisepenger . Det går ikke som det nu går , Eleseus er trett av det , han har tenkt på det lenge , det må skje nu i natt , en lang reise , Amerika , nu i natt . - Amerika ? sier Sivert høyt . - Hysj ! Jeg har tenkt på det lenge , nu må du få ho mor til det , det går ikke som det går og jeg har tenkt på det lenge . - Men Amerika ? sier Sivert . Nei det skal du ikke gjøre ! - Absolutt . Jeg går tilbake med det samme og rekker postbåten . - Du skal vel få deg mat ? - Jeg er ikke suiten . - Skal du ikke sove ørlite ? - Nei . -
Sivert vil sin bror vel og holder ham tilbake , men Eleseus er standhaftig , for én gangs skyld standhaftig . Sivert er så forvillet , først så ble han vel litt rar ved synet av Jensine , og nu vil
340
Eleseus snoft forlate marken , så å si denne verden . - Hva skal du gjøre med Storborg ? spør han . - Han Andresen kan få det , svarer Eleseus . - Kan han Andresen få det , hvorledes ? - Skal han ikke ha ho Leopoldine ? - Det vet jeg ikke . Jo det skal han vel .
De taler tyst og taler . Sivert mener det blir best at faren kommer ut så Eleseus får tale med ham seiv , men nei , nei ! hvisker Eleseus tilbake , det greier han ikke , han har aldri vært noen mann til å stå ansikt til ansikt med farer av det slag , han har alltid måttet ha mellommann . - Sivert sier : Ho mor , du vet hvorledes at hun er . Så kommer du ikke noen vei for gråt og tilstand . Hun må ikke vite det . - Nei , sier Eleseus også , hun må ikke vite det . -
Sivert går , er borte en evighet og kommer tilbake med penger , mange penger : Se her , det er alt han har , tror du det blir nok ? Tell dem ; han talte dem ikke . - Hva han far sa ? - Nei han sa ikke stort . Nu må du bie en liten stund så skal jeg få på meg noen flere klær og folge deg . - Det skal du ikke vør , du skal legge deg . - Nå , er du mørkredd her i stallen kanskje ? spør Sivert med et lite forsøk på å være munter .
Han er borte et øyeblikk og kommer kledd igjen , han har også farens nisteskreppe over akselen . Idet de stiger ut står faren utenfor : Jeg hører du vil fare så langt ? sier han . - Ja , svarer Eleseus , men jeg kommer igjen . - Nei jeg står og hefter deg bort , mumler den gamle og snur om . Lykksom reise ! breker han så rart tilbake og går hastig sin vei .
Brødrene vandrer nedover marken , et stykke nede setter de seg og spiser og Eleseus er suiten , Eleseus kan nesten ikke bli mett . Det er den fineste vårnatt , det er orrespill i åsene på flere steder og denne hjemlige lyd gjør utvandreren et øyeblikk forsagt : Det er pent vær , sier han . Nei nu skal du snu , Sivert ! - Nå , sier Sivert og følger . - De går forbi Storborg , forbi Breidablik ,
341
orren spiller hele veien i en eller annen ås , det er ikke hornmusikk som i byene , nei men det er røster , tillysning , våren er kommet . Plutselig høres den første småfugl fra en tretopp , den vekker andre , det spør og svarer alle vegne , det er mere enn sang , det er lovsang . Utvandreren kjenner vel en liten hjemve i seg , noe hjelpeløst , han skal til Amerika og ingen er nu mere moden til det enn han . - Nei nu skal du snu , Sivert ! sier han .
Jaja , svarer broren , eftersom du vil det . -
De setter seg i skogkanten og ser bygden like foran seg , handelsstedet , bryggen , Bredes losjihus ; noen menn rusler omkring nede ved postbåten og gjør seg istand .
Nei jeg har vel ikke tid å sitte her , sier Eleseus og reiser seg igjen . - Det var skrot du skulle reise så langt , sier Sivert . - Eleseus svarer : Men jeg skal komme igjen . Og da skal jeg ikke bare ha en voksdukskoffert å reise med ! -
Da de byr farvel stikker Sivert til broren en liten tingest , noe i papir . - Hva det er ? spør Eleseus . Sivert svarer : Nu må du skrive flittig ! - Så går han .
Eleseus åpner papiret og kikker : det er gullpengen , den tyvekronen i gull . - Nei det skal du ikke gjøre ! roper han . - Sivert går-
Han går en stund , så vender han om og setter seg igjen i skogkanten . Det blir mere og mere rørelse nede ved postbåten , han ser folk stige ombord , broren stiger ombord , båten setter fra og ror bort . Så reiser Eleseus til Amerika .
Han kom aldri igjen .
XII
det kommer et merkelig tog opp til Sellanraa , kanskje litt løyerlig som tog , men ikke bare løyerlig : det er tre menn med uhyre bører , med sekker som henger dem foran på brystet og nedover ryggen . De går gåsegang og roper spøkefulle ord til hverandre , men de bærer tungt . Lille fullmektig Andresen er førstemann i toget og det er forresten også hans tog : han har rustet ut seg seiv , Sivert på Sellanraa og en tredje , Fredrik Strøm på Breidablik , til denne ekspedisjon . Pokker til liten knekt den fullmektig Andresen , hans aksel tynges skrått mot jorden og trøyen hans er vrengt ned fra halsen , slik går han , men han bærer og bærer sin bør .
Han har ikke bentfrem kjøpt Storborg og handelen efter Eleseus , det har han ikke råd til ; han har bedre råd til å vente en tid og kanskje få det hele for intet . Andresen er ingen udyktig mann , han har foreløpig bygslet gården og bestyrer handelen .
Han har gjennomgått varebeholdningen og funnet en mengde uselgelige saker i Eleseus sin krambod , like til tannbørster , like til utsydde bordløpere , ja like til små fugler som stod på ståltråd og som sa pip når de ble klemt på rette sted .
Alle disse varer er det nu han er dradd ut på vandring med , han vil seige dem til gruvearbeiderne bak fjellet . Han har erfaring for fra Aronsens dager at gruvearbeidere med penger kjøper alt i verden . Nu ergrer det ham bare at han har måttet sette igjen seks gyngehester som Eleseus kjøpte hjem på siste Bergens-tur .
Karavanen kommer inn på tunet på Sellanraa og legger børene av . De hviler ikke lenge , da de har fått melk å drikke og for spøk falbydd sine varer til alle gårdens folk tar de børene på akselen igjen og drar videre . Det er ikke bare spøk de farer med. De rugger bort igjennom skogen i sydlig retning .
343
De går til middag , holder måltid og går tilkvelds . Så gjør de nying opp og leirer seg , så sover de en stund . Sivert sitter og sover på en sten som han kaller putestol . A Sivert er klok nok i marken . Solen har jo glødet opp stenen idag og gjort den god å sitte og sove på , hans kamerater er ikke så kyndige og vil ikke motta råd , de legger seg i lyngen og våkner med frysning og snue . Så holder de frokost og går igjen .
Nu går de og lytter så smått efter skudd , de håper å møte folk og gruver ut på dagen , arbeidet må vel nu være skridd langt opp fra sjøen og i retning av Sellanraa . De hører ingen skudd . De går til middag og møter ingen folk , men de passerer nu og da store huller i jorden som mennesker har gravet opp på prøve . Hvorledes kan alt dette være ? Det må vel være således at malmen er overhendig rik i denne enden av fjellet , de arbeider i det pure tunge kobber og kommer nesten ikke opp fra sjøen .
Over middag støter de på flere gruver , men ingen folk , de går tilkvelds og ser alt sjøen nedenunder seg , de vandrer gjennom en ødemark av forlatte gruver og hører ingen skudd . Det er så altfor merkelig , men de må gjøre opp nying og leire seg for en ny natt . De rådslår : er arbeidet slutt ? Skal de snu om med børene ? Ikke tale om ! sier fullmektig Andresen .
Om morgningen kommer en mann gående opp til deres leir , en blek og forgremmet mann som rynker brynene og ser på dem , gjennomgår dem : Er det du , Andresen ? sier mannen . Det er Aronsen , handelsmann Aronsen . Han har intet imot å få varm kaffe og mat hos karavanen og slår seg ned : Jeg så roken dokkers og ville finne ut hva det var , forklarer han . Jeg tenkte : nu skal du se de tar til vett og begynner arbeidet igjen . Og just så er det bare dokker ! Hvor dokker skal hen ? - Vi skal hit . - Hva dokker bærer ? - Varer . - Varer ? skriker Aronsen . Kommer dokker og skal seige varer ? Hvem til ? Her er ikke folk . De reiste om lørdagen . - Hvem som reiste ? - Alle . Her er fritt . Og
344
korsom var så har vel jeg varer nok . Jeg har kramboden full . Dokker kan få kjøpe varer .
Å nu er det galt fatt med handelsmann Aronsen igjen , gruvedriften er slutt .
De får ham litt roligere med mere kaffe , og spør ham ut .
Aronsen ryster knust på hodet : Det er ikke til å nevne , det er uforståelig ! sier han . Altsammen gikk så godt og han solgte varer og samlet penger inn , bygden omkring florerte og fikk råd til hvit grøt og nye skolehus og prismelamper og bystøvler . Så finner herrene på at det ikke lønner seg lenger , de slutter . Lønner det seg ikke ? Det har jo lønnet seg før ? Ligger ikke blåkobberet i blanke dagen for hvert skudd de skyter ? Det er bare bedrageri . Og de tenker ikke på at de setter en mann som meg i den største omstendighet . Men det må vel være som de sier at det er han Geissler som er skyld i det igjen . Han var ikke før kommet før arbeidet stanset , det var nett som han luktet det .
Er han Geissler her ?
Ja er han ikke her ! Han skulle vært skutt . Han kom en dag med postbåten og sa til ingeniøren : Hvorledes går det ? - Det går godt efter mitt skjønn , svarte ingeniøren . - Men han Geissler som stod der han bare spurte opp igjen : Nå , det går godt ?
- Ja . Ikke rettere enn jeg vet , svarte ingeniøren . - Men takk , da posten ble åpnet så lå det både brev og telegram til ingeniøren om at det lønte seg ikke mer , han skulle slutte !
Karavanens medlemmer ser på hverandre , men førstemannen , den knekt Andresen , synes ikke å ha tapt motet . - Dokker skal bare snu hjem igjen ! råder Aronsen . - Det gjør vi ikke , svarer Andresen og pakker kaffekjelen inn . - Aronsen stirrer på alle tre efter tur : Dokker er gale ! sier han .
Se , fullmektig Andresen bryr seg ikke meget om sin for rige sjef , nu er han sjef seiv , det er han som har rustet ut denne
345
ekspedisjon til fjerne egner , det vil bety prestisjetap for ham å vende om her på fjellet . - Ja men hvor vil dokker hen ? spør Aronsen forbitret . - Det vet jeg ikke , svarer Andresen . Men han har nok sin mening , han tenker vel på de innfødte : at her kom han tre mann sterk med glassperler og fingerringer . - Kom , la oss gå ! sier han til sine kamerater .
Nu hadde vel Aronsen egentlig etlet seg lenger opp i marken denne morgen siden han var på vei , han ville kanskje se om alle gruver var øde , om det var sant at hver eneste mann var borte ; men da disse sekkhandlere er så strie på å ville videre blir han i grunnen hindret i sitt forehavende , han må atter og atter råde dem fra å fremture . Aronsen er rasende , han går foran karavanen nedover og snur seg alt i ett og skriker til den , gjør imot den , han verger sitt område . Således kommer de ned til brakkebyen .
Den er tom og trøstesløs . De viktigste redskaper og maskiner er satt i hus , men stokker , bord , brukne kjøredoninger , kasser og tønner ligger alle vegne og driver ; på et og annet hus er slått opp plakater som forbyr adgang .
Der ser dokker ! roper Aronsen . Ikke en kjeft ! Hvor dokker vil hen ? Og han truer karavanen med store ulykker og lensmann ; seiv vil han følge den skritt for skritt og se om den selger ulovlige varer . Så er det tukthus og slaveri , bom konstant .
Plutselig er det noen som kaller på Sivert . Byen er ikke helt forlatt , ikke stendød , en mann står og vinker fra en husnov . Sivert rugger imot ham med sin bør og ser straks hvem det er : det er Geissler .
Et merkelig treff , sier Geissler . Han er rød i ansiktet , blomstrende , men hans øyne er vel blitt såre av vårlyset , han bruker grå neseklemmer . Hans tale er livlig som før : Et briljant treff ! sier han , det sparer meg reisen til Sellanraa , jeg har så meget å stå i . Hvormange nybygg er det i almenningen nu ? - Ti . - Ti
346
nybygg ? Det nikker jeg til , jeg er tilfreds ! Det skal være 32 tusen slike karer i landet som din far ! sier jeg og nikker igjen , jeg har regnet det ut .
Kommer du , Sivert ? roper karavanen . - Geissler lytter og svarer rapt : Nei ! - Jeg skal komme efter , roper Sivert og løfter børen av seg .
De to setter seg og taler sammen , Geissler har ånden over seg og tier bare hver gang Sivert gir et kort svar , så går han løs igjen : et enestående treff , jeg kan ikke glemme det ! Alt har gått så utmerket på min reise , og nu dette at jeg treffer deg her og sparer meg omveien over Sellanraa ! Det står vel til hjemme ?
- Ja Dokker skal ha takk som spør ! - Har dere fått opp forhuset ovenpå stenfjøset ? - Ja . - Forresten er jeg så opptatt , det vokser meg vel snart over hodet . Ser du for eksempel hvor vi sitter nu , Sivertmann ? På en byruin . Dette her har nu menneskene reist opp stikk imot seg seiv . I grunnen er det meg som er skyld i altsammen , det vil si : jeg er en av mellommennene i et lite skjebnespill . Det begynner med at din far fant noen småstener i fjellet og lot deg leke med dem da du var barn . Det begynte det med. Jeg visste godt at disse stener bare hadde den pris som menneskene ville gi for dem , godt , jeg satte en pris på dem og kjøpte dem . Siden gikk stenene fra hånd til hånd og avstedkom sin ravasje . Tiden gikk . Nu møtte jeg opp her for noen dager siden , og vet du hva jeg ville her ? Kjøpe stenene tilbake !
Geissler tier og ser på Sivert . Så får han også øye på sekken og spør plutselig : Hva er det du bærer ? - Varer , svarer Sivert , vi skal ned i bygden med dem . -
Geissler har vel ingen interesse for svaret og har kanskje ikke hørt det , han vedblir : Kjøpe stenene tilbake altså . Siste gang lot jeg min sønn seige , det er en ung mann på din alder og ellers intet . Han er lynet i familien , jeg er tåken . Jeg er av dem som vet det rette , men gjør det ikke . Men han er lynet ,
347
for tiden har han stilt seg i industriens tjeneste . Han var den som solgte for meg sist . Jeg er noe , det er ikke han , han er bare lynet , det snare nutidsmenneske . Men lynet som lyn er goldt . Ta dere Sellanraa-folk : dere ser hver dag på noen blå fjell , det er ikke oppfunne tingester , det er gamle fjell , de står dypt nedsunket i fortid ; men dere har dem til kamerater . Dere går der sammen med himmelen og jorden og er ett med dem , er ett med dette vide og rotfestede . Dere behøver ikke sverd i hånden , dere går livet barhendt og barhodet midt i en stor vennlighet . Se , der ligger naturen , den er din og dines ! Mennesket og naturen bombarderer ikke hverandre , de gir hverandre rett , de konkurrerer ikke , kappløper ikke efter noe , de folges ad . Midt i dette går dere Sellanraa-folk og er til . Fjellene , skogen , myrene , engene , himmelen og stjernene - å det er ikke fattig og tilmålt , det er uten måte . Hør på meg , Sivert : Vær tilfreds ! Dere har alt å leve av , alt å leve for , alt å tro på , dere fødes og frembringer , dere er de nødvendige på jorden . Det er ikke alle som er det , men dere er det : nødvendige på jorden . Dere oppholder livet . Fra slekt til slekt er dere til i lutter avl , og når dere dør tar den nye avl fatt . Det er dette som menes med det evige liv . Hva har dere igjen for det ? En tilværelse i rett og makt , en tilværelse i troskyldig og riktig stilling til alt. Hva dere har igjen for det ? Intet horser og regjerer dere Sellanraa-folk , dere har ro og autoritet , dere er omsluttet av den store vennlighet . Det har dere igjen for det . Dere ligger ved en barm og leker med en varm morshånd og patter . Jeg tenker på din far , han er en av de 32 tusen . Hva er mangen annen ? Jeg er noe , jeg er tåken , jeg er her og der , jeg svømmer , stundom er jeg regn på et tørt sted . Men de andre ? Min sønn er lynet som intet er , han er det golde blink , han kan handle . Min sønn han er vår tids type , han tror oppriktig på det tiden har lært ham , på det jøden og yankeen har lært ham ; jeg ryster på hodet til det . Men jeg er ikke noe
348
mystisk , det er bare i min familie jeg er tåken . Der sitter jeg og ryster på hodet . Saken er : jeg mangler evnen til den angerløse adferd . Hadde jeg den evne så kunne jeg være lyn seiv . Nu er jeg tåken .
Plutselig kommer Geissler likesom tilbake til seg seiv igjen og spør : Har dere fått opp det høyhuset ovenpå stenfjøset ? - Ja . Og så har han far satt opp en stue til . - En stue til ? - På vonen om at noen kommer , sier han , på vonen om at han Geissler kommer , sier han . - Geissler tenker på det og bestemmer seg : Så må jeg visst komme . Jo så kommer jeg , si din far det ! Men jeg har så mange affærer . Nu møtte jeg opp her og sa til ingeniøren : Hils herrene i Sverige med at jeg er kjøper ! Så får vi se hva det blir til . Det er meg det samme , jeg jager ikke . Du skulle ha sett ingeniøren : han har drevet på her og holdt det gående med folk og hester og penger og maskiner og ravasje , han visste ikke bedre enn at han gjorde det rette . Jo mere sten han kan omdanne til penger dess bedre er det , han mener han gjør noe fortjenstfullt dermed , han skaffer bygden penger , landet penger , det raser nærmere og nærmere undergangen med ham og han skjønner ikke stillingen , det er ikke penger landet trenger , landet har penger mer enn nok ; det er slike kar er som din far det ikke er nok av . Tenke seg å gjøre middelet til mål og være stolt av det ! De er syke og gale , de arbeider ikke , de kjenner ikke plogen , de kjenner bare terningen . Er de ikke fortjenstfulle , øder de seg ikke opp med sin galskap ? Se på dem , de setter jo alt inn ? Det er bare feilen at spill er ikke overmot , det er ikke engang mot , det er redsel . Vet du hva spill er ? Det er angsten med svett panne , det er det . Feilen er at de vil ikke gå i takt med livet , de vil gå fortere enn det , de jager , de sprenger seg som kiler inn i livet . Men så siger jo flankene på dem - stopp der , det knaker , finn en rådbot , hold inne , flankene ! Så knuser livet dem høflig , men bestemt . Og så begynner klage-
349
målene over livet , raseriet mot livet ! Hver sin lyst , noen har vel grunn til klage , andre ikke , men ingen skulle rase mot livet . De skulle ikke være strenge og rettferdige og hårde mot livet , de skulle være barmhjertige mot det og ta det i forsvar : husk på hva for spillere livet har å trekkes med !
Geissler kommer igjen til seg seiv og sier : La det være som det vil med det ! Han er øyensynlig trett , han begynner å gjespe . Skal du nedover ? spør han . - Ja . - Det haster ikke . Du skylder meg en lang tur i fjellet , Sivertmann , husker du det ? Jeg husker alt. Jeg husker fra jeg var halvannet år : jeg stod og svaiet på låvebroen på Oppigard Garmo i Lom og kjente en bestemt lukt . Jeg kjenner den lukt enda . La det være som det vil med det også ; men vi kunne ha gjort turen i fjellet nu hvis du ikke hadde den sekken . Hva har du i sekken ? - Varer . Det er han Andresen , han vil seige dem . - Jeg er altså en mann som vet det rette , men gjør det ikke , sier Geissler . Det skal forstås bokstavelig . Jeg er tåken . Nu kjøper jeg kanskje fjellet tilbake en av dagene , det er ikke umulig ; men i det tilfelle går jeg ikke og ser tilværs og sier : Luftbane ! Syd-Amerika ! Det er for spillerne . Folk her mener at jeg må være selve djevelen siden jeg visste at her ble krakk . Men det er intet mystisk ved meg , det hele er så simpelt : de nye kobberleiene i Montana . Yankeene er lurere spillere enn vi , de konkurrerer oss ihjel i Syd-Amerika ; vår kis er for fattig . Min sønn er lynet , han fikk en underretning , så svømmet jeg hit . Så simpelt er det . Jeg var noen timer forut for herrene i Sverige , det er alt.
Geissler gjesper igjen , reiser seg og sier : Skal du nedover så la oss gå ! -
De følges nedover , Geissler dingler bakefter og er slapp . Karavanen er stanset ved bryggen , den muntre Fredrik Strøm er i full gang med å erte Aronsen : Jeg er så fri for tobakk , har Dokker tobakk ? - Jeg skal gi deg tobakk ! svarer Aron-
350
sen . - Fredrik ler og trøster ham : Nei Dokker skal ikke ta det så tungt og innstendig , Aronsen ! Vi skal nu bare seige disse varene midt for øynene Dokkers , så farer vi hjem igjen . - Gå og vask munnen din ! roper Aronsen opphisset . - Hahaha , nei Dokker skal ikke hoppe så stygt , Dokker skal være som et landskap ! -
Geissler er så trett , så trett , det hjelper ikke engang med grå neseklemme , øynene vil lukke seg i vårlyset : Farvel , Sivertmann ! sier han plutselig . Nei jeg kan allikevel ikke komme til Sellanraa dennegang , si din far det ; jeg har så meget å stå i . Men at jeg kommer senere si ! -
Aronsen spytter efter ham og gjentar : Han skulle vært skutt ! ...
I tre dager selger karavanen sekkene tomme og får gode priser . Det ble en briljant forretning . Bygdens folk hadde enda velsignet med penger efter krakket og var i den beste øvelse med å bruke dem , de trengte disse fugler på ståltråd , de satte dem på kommoden i stuen , og de kjøpte også pene papirkniver til å skjære opp almanakken med. Aronsen raste : Nett som ikke jeg skulle ha fullkommen så pene ting i kramboden min !
Handelsmann Aronsen var i stor pine , han skulle jo folge med og vokte på disse sekkhandlere , men de skilte lag og gikk hver sin vei inn i bygden og det sønderrev ham å renne i hælene på alle tre . Så oppgav han først Fredrik Strøm som var den ubehageligste i munnen , derpå Sivert fordi han aldri svarte et ord , men bare solgte ; Aronsen valgte å følge sin gamle fullmektig og motarbeide ham i stuene . A men fullmektig Andresen han kjente jo sin gamle herre og hans uvitenhet om handel og forbudte varer . - Nå , så er ikke engelsk snelletråd forbydd ? spurte Aronsen og lot kyndig . - Jo , svarte Andresen . Men jeg går ikke og bærer på trådsneller her , det kan jeg seige i marken . Jeg har ikke en eneste snelle tråd med , se seiv ! - Hva det kan
351
være . Men du ser jeg vet hva som er forbydd , det lærer du meg ikke . -
Aronsen holdt ut én dag , så oppgav han også Andresen og gikk hjem . Sekkhandlerne hadde intet oppsyn mere .
Og nu var det at det gikk så utmerket . Det var i de dager da kvinnfolkene brukte løsflette i håret , og fullmektig Andresen var en mester i å seige løsfletter , ja han kunne i en knipe seige lyse fletter til mørke piker og måtte bare beklage at det ikke var enda lysere fletter , grå fletter , for det var de kostbareste . Hver kveld møttes så guttene på avtalt sted og rapporterte og lånte utsolgte artikler av hverandre , så satte Andresen seg gjerne til med en fil og utslettet et tysk fabrikkmerke på en jaktfløyte eller fjernet Faber fra pennalene . Andresen var og ble en knopp .
Sivert ble derimot en skuffelse . Ikke så at han var lat og ikke avhendet varer , ho , han avhendet mest ; men han fikk forlite penger for dem . - Du snakker ikke nok , sa Andresen .
Nei Sivert snakket ikke i lange remser , han var markbo , han var ordviss og rolig . Hva var det å snakke om ? Dessuten ville Sivert gjøre seg ferdig til helgen og komme hjem igjen , det var onn i marken . - Det er ho Jensine som roper på ham ! mente Fredrik Strøm . - Samme Fredrik hadde forresten seiv våronn å gjøre og liten tid å kaste bort , men måtte han ikke allikevel gå innom Aronsen den siste dag og kjekle en stund ! Jeg vil seige han tomsekkene , sa han .
Andresen og Sivert gikk igjen ute og biet mens dette stod på . De hørte det herligste munnhuggeri fra kramboden og nu og da Fredriks latter ; så slo Aronsen opp kramboddøren og viste gjesten ut . A men Fredrik kom ikke , nei han gav seg god tid og talte vekk , det siste de hørte utenfor var at han prøvet å seige Aronsen gyngehestene .
Så gikk karavanen hjemover - tre karer fulle av ungdom og helse . De sang og gikk , sov noen timer på fjellet og gikk igjen .
352
Da de kom frem til Sellanraa om mandagen hadde Isak begynt å så . Det var vær til det : fuktig luft , nu og da sprakk solen frem , en uhyre regnbue spente tversover himmelen .
Karavanen oppløses . Farvel , farvel ....
Der går Isak og sår , intet annet enn en kvernkall av skikkelse , en kubbe . Han går i hjemmevirkede klær , ullen er av hans egne sauer , støvlene av hans egne kalver og kyr . Han går religiøst barhodet mens han sår , øverst oppi hodet er han snau , men ellers skammelig hårrik , det står et hjul av hår og skjegg om hans hode . Det er Isak , markgreven .
Han visste sjelden en nøyaktig dato , hva bruk hadde han for den ! Han hadde intet papir å innfri ; kryssene i almanakken var når hver ku skulle bære . Men han visste olsok om høsten , at da hadde han alt tatt tørrhøy inn , og han visste korsmesse om våren og at tre uker efter korsmesse gikk bjørnen av hi : da skulle all sæd være i jorden . Han visste det som trengtes .
Han er markbo i sinn og skinn og jordbruker uten nåde . En gjenoppstanden fra fortiden som peker fremtiden ut , en mann fra det første jordbruk , landnåmsmann , ni hundre år gammel og igjen dagens mann .
Nei han hadde intet igjen av pengene for kobb er fjellet , de var blåst bort . Og hvem hadde noe igjen av dem da fjellet atter lå forlatt ? Men almenningen den ligger med ti nybygg og vinker på andre hundre .
Vokser her intet ? Her vokser alt , mennesker , dyr og grøde . Isak sår . Kveldsolen skinner på kornet , det stritter ut fra hans hånd i bue og synker som en gulldryft i jorden . Der kommer Sivert og skal harve , siden skal han rulle , så harver han igjen . Skogen og fjellene står og ser på , alt er høyhet og velde , her er sammenheng og mål .
Klingeling ! sier bjellene langt oppi lien , det kommer nærmere og nærmere , dy rene søker hjem tilkvelds . Det er femten
353
kyr og fem og førti småfe , dyrene er tre snes fulle . Der går kvinnfolkene til sommerfjøset med sine mange melkebøtter , de bærer dem i børtre på akslene , det er Leopoldine , Jensine og lille Rebekka . De er alle tre barbente . Markgrevinnen er ikke med , Inger seiv , hun er inne , hun skal lage maten . Hun skrider høy og statelig om i sitt hus , en vestalinne som gjør opp ild i en kokeovn . La gå , Inger har seilet på den store sjø og vært i byen , nu er hun hjemme igjen ; verden er vid , den yrer av prikker , Inger har yret med. Hun var nesten ingen blant menneskene , bare én .
Så kommer kvelden .
Etterord
AV LARS FRODE LARSEN
sommeren 1916 fikk Hamsun oppført sin egen lille dikterstue på Skogheim - « kiosken » som han kalte den . Her søkte han den ro han trengte for å skrive - uten å være nødt til å reise bort . Han kom i gang med en bok som han i oktober overfor Christian Kønig i Gyldendal omtalte som « et varsku til mitt slektledd ! » . Det var « Markens grøde » han hadde begynt på . I januar 1917 er han fortvilet over at han i løpet av vel et halvt år ikke har skrevet mer enn 40 sider . Han følte seg nervøs og utilpass og mente at det nordlandske kystklimaet hadde en uheldig innvirkning på hans helse . Våren 1917 solgte han Skogheim og flyttet med familien sydover til en villa i Larvik . Her fortsatte han sin gamle skrivepraksis ved å leie seg inn hos andre for å få arbeidsro . Marie forteller i « Regnbuen » at ektemannen forsøkte å unngå alle mennesker og arbeidet « i en isolasjon så gjennomført som satt han i en gamme på vidden » .
I « Segelfoss by » ( 1915 ) hadde Hamsun fokusert på det han mente var negative virkninger av samfunnsutviklingen . Om man kan si at han i denne boken fremkalte et « negativt » bilde , fremkaller han i « Markens grøde » et tilsvarende « positivt » . Nå ville han gjennom et « varsku » til sin samtid vise hvilke verdier han mente det burde satses på for å skape et bedre samfunn . Redningen lå i jordbruk og nydyrking . Allerede i 1910 , i artik-
356
kelen « Et ord til oss » , hadde han formulert sin « jordbrukspolitikk » : « Vi skal tappe våre myrer , plante skog , kolonisere det veldige Nordland [ ... ] vi skal dyrke opp Norges land . » « Markens grøde » kan ses som en skjønnlitterær utforming av et slikt syn . Det var dette « jordbruksevangelium » han siktet til da han etter at « Markens grøde » var utkommet , uttalte at « det var litt mer enn litteratur jeg ville frembringe i den » .
Likesom de fleste av Hamsuns verker er imidlertid heller ikke « Markens grøde » noen endimensjonal tekst . Boken presenterer en sammenfiltring av utopisk forkynnelse og syndefallsberetning . Tvetydighet og ambivalens er aldri langt unna . Bokens tilsynelatende nydyrkings- og jordbruksidyll er i realiteten et sterkt anløpent paradis : Isaks kone , Inger , dreper sitt barn . Sønnen Eleseus finner seg dårlig til rette . Og det er kontakten med omverdenen som muliggjør at nyreisingsprosjektet kan realiseres . Omsetningen av egenproduserte varer og ikke minst inntektene fra salg av eiendom til storstilt gruvedrift inkorporerer gården i pengeøkonomien . Pengerikdommen gjør at Isak kan kjøpe slåmaskin og begynne industrialisering av sitt jordbruk .
« Markens grøde » er fra én side sett en historisk roman om utviklingen av nordnorsk jordbruk i siste halvdel av 1800 - tallet , om nyrydding og om hamskiftet i bondesamfunnet med overgangen fra natural- til pengehushold . Samtidig er det knapt tilfeldig at Hamsun skrev nettopp denne boken under Første verdenskrig . Han mente folk trengte noe å tro på midt i all uro og fortvilelse som krigen bragte med seg .
I lys av dagens økologiske tenkning og risikoen for en fremtidig miljøkatastrofe kan Hamsuns verk om menneskenes utnyttelse av den jord de lever på og av , få fornyet aktualitet . Karakteristikken av « markgreven » Isak inneholder muligens profetiske elementer : Han er « en gjenoppstanden fra fortiden som peker
357
fremtiden ut , en mann fra det første jordbruk , ni hundre år gammel og igjen dagens mann ! »
« Markens grøde » nådde bokhandlerdiskene ved månedsskiftet november / desember 1917. Med sine ca. 120 000 ord var boken - fordelt på to deler med henholdsvis 278 og 229 sider - den mest omfattende Hamsun hittil hadde publisert .
Ny opplagsrekord ble det også . Før året var omme hadde boken nådd et opplag på 18 000 , og det gode salget fortsatte . Allerede før nyheten kom høsten 1920 om at dikteren var tildelt nobelprisen i litteratur for sitt verk , var « Markens grøde » blitt trykt i 36 000 eksemplarer . I likhet med « Segelfoss by » ble også « Markens grøde » produsert i en spesialutgave på hollandsk bøttepapir i 100 nummererte eksemplarer .
Verket omtales vanligvis som en roman , men hverken på tittelbladet eller på omslagene er det angitt noen undertittel . I januar 1918 fortalte Hamsun at han opprinnelig hadde tenkt å benytte undertittelen « En bok til min norske samtid » , men la til at « jeg turde ikke bruke den , det ville vel blitt for storartet » .